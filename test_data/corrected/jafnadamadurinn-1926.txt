JAFNAÐARMAÐURINN
1. ÁR
ÚTGEFENDUR:
VERKLÝÐSFJELAG NORÐFJARÐAR
0G
VERKLÝÐSSAMBAND AUSTURLANDS
RITSTJÓRI:
JÓNAS GUÐMUNDSSON
NORÐFIRÐI
PRENTSMIÐJA SIG. Þ. GUÐMUNDSSONAR, SEYÐISFIRÐI
1926
1. tölublað.
Fylgd úr hlaði.
Stjettir og flokkar.
Víðsvegar að.
2.	tölublað.
Alþýðusamband fslands.
Branting stjórnarforseti (Björn Ól-
afsson).
Lofsverð fræðslutilraun.
Samningur.
Tvö kvæði (þýtt, Vald. V. Snævarr)
Vanþekking veldur (Örn austræni)
Víðsvegar að.
3.	tölublað.
Jafnaðarstefnan og verklýðshreyf-
ingin.
Kaupgjaldssamningur.
Landskjörslistar.
Til athugunar (M. Stefánsson).
Víðsvegar að.
Vöxtur Norðfjarðar.
4. tölublað.
Ávarp til alþýðu.
Frá umdæmisstúkunni nr. 7 (Vald.
V. Snævarr).
Fyrirspurn til „Hænis“ (Spurull).
1. sambandsþing Verklýðssambands
Austurlands.
Jón Magnússon forsætisráðherra.
Landskjörið.
Landsmálafundir.
5.	tölublað.
Ást og eindrægni (saga eftir Knut
Hamsun).
Jafnaðarstefnan og verklýðshreyf-
ingin.
Samkoman í Teignum.
Víðsvegar að.
Þjóðnýting kvikmyndahúsanna.
6. tölublað.
Bæjarrjettindi Norðfjarðar (Jónas
Guðmundsson, kennari).
Forsætisráðherra Dana, jafnaðar-
maðurinn Th. Stauning.
Landskjörið.
Skemtiför (Sigd. V. Brekkan).
Víðsvegar að.
7.	tölublað.
Atvinnuleysið.
Frambjóðendur Alþýðuflokksins.
Verkamenn og bændur.
Viðtal við Guðmund Björnson,
landlækni.
Víðsvegar að.
8.	tölublað.
Áætlun um tekjur og gjöld Nes-
hrepps.
Breyttar kröfur (Vald. V. Snævarr).
Jafnaðarstefnan og verklýðshreyf-
ingin.
Nýjar bækur.
Reykjavíkurkosningin.
Svar til „Hænis".
9.	tölublað.
Bindindisfrjett (Sigd. V. Brekkan).
Svar til Sveins í Firði.
Víðsvegar að.
10.	tölublað.
Jafnaðarstefnan og verklýðshreyf-
ingin.
Fjárhagsáætlun Neshrepps.
„Velgerðamenn" mannkynsins.
ÚTGEFANDI: VERKALÝÐSFJELAG NORDFJARDAR
Norðfirði, mars 1926
FYLGD UR HLAÐI.
Um leið og „Jafnaðarmaðurinn“
leggur út í fyrstu för sína, er rjett
að fylgja honum úr hlaði með
nokkrum orðum.
Austfirskur verkalýður hefir hing-
að til verið það ver settur en
verkalýður annara landsfjórðunga,
að hann hefir ekki haft neitt blað
til umráða. Opinberlega hefir hann
því ekki getað borið hönd fyrir
höfuð sjer er á hann hefir verið
ráðist, nje bent á þau rök, er
liggja til grundvallar fyrir sann-
girniskröfum þeim, er verkalýður-
inn gerir, eða gerðar eru í nafni
hans, og sem svo mörgum sjest
yfir við yfirborðs athugun.
Með útgáfu „Jafnm.“ er reynt
að ráða bót á þessu. Íhalds- og
Framsóknarflokkurinn halda nú
báðir út blöðum hér eystra: Íhald-
ið „Hæni“, Framsókn „Eini“, og
því er bæði eðlilegt og sjálfsagt,
að allir alþýðuflokksmenn hjer
eystra fylki sjer um málstað sinn,
sem lengst af hefir verið bitbein
hinna flokkanna.
Vegna óhægrar aðstöðu um
prentun getur blaðið ekki komið
oftar út en einusinni á mánuði
hverjum þetta ár. Því mun breytt
síðar, ef ástæður leyfa.
það er ætlan vor, sem að
„Jafnm.“ stöndum, að nota rúm
blaðsins sem mest til:
að fræða almenning um jafnaðar-
stefnuna og viðhorf hennar við
ýmsum málum, sem nú eru,
eða verða í náinni framtíð, á
dagskrá með þjóðinni;
að vinna að því, að austfirskur
verkalýður sameini sig sem
best í baráttu sinni fyrir bætt-
um lífskjörum og auknu póli-
tísku frelsi, og
að rökræða önnur þau mál, sem
varða fjárhagslega eða andlega
afkomu þjóðarinnar.
Auk þess mun verða reynt, eins
og rúm og tími leyfir, að hrinda
mestu öfgunum, sem andstæðing-
ar jafnaðarstefnunnar þyrla upp
gegn henni og málsvörum hennar.
Þó mun blaðið í lengstu lög reyna
að leiða hjá sjer persónulegar ill-
deilur við andstæðingana, en meta
meira málstaðinn, sem um er deilt.
Útgáfa þessa mánaðarblaðs —
— „Jafnaðarmannsins“ — er fyrsta
tilraunin, sem gerð er hjer eystra,
til þess að koma upp málgagni
handa verkalýðnum. Til hans snú-
um vjer því máli voru og vænt-
um þess, að austfirskur verkalýð-
ur sje svo þroskaður, að hann
fái haldið uppi málgagni, er hann
geti beitt til sóknar og varnar í
sínum málum. Jafnframt þeirri
nauðsyn, að verkalýðurinn eigi
sjálfur blað, þar sem honum er
að mestu lokaður aðgangur að
íhalds- og „framsóknar“-blöðunum
— eins og við er að búast —
ætti austfirsku verkafólki að vera
það metnaðarmál, að geta haldið
úti blaði, þar sem verkalýður ann-
ara landsfjórðunga hefir þegar um
allmörg ár haldið úti vikublöðum
og dagblöðum og tekist prýðilega.
Vjer heitum því á yður, aust-
firskir verkamenn og verkakonur,
og aðra þá, sem fylgja jafnaðar-
stefnunni og skilning hafa á kröf-
um verkalýðsins, til stuðnings blað-
inu. Kaupið blaðið og greiðið það
skilvíslega, lesið það og athugið
gaumgæfilega viðhorf það í lands-
og sveitarmálum, sem þar verður
haldið fram, og greiðið götu þess,
ef yður líkar viðhorfið vel.
Oss er það fyllilega ljóst, að til-
verurjettur „Jafnaðarm.“ byggist
eingöngu á því, hvernig öll alþýða
hjer eystra tekur honum. Sje hún
samhuga um að gera hann að öfl-
ugum málsvara sínum, og standi
hún sameinuð og ákveðin um sín
velferðarmál, mun blaðinu auðnast
að bera kröfur verkalýðsins fram
til sigurs. Verði aftur á móti sund-
urþykki og óánægja — hin alþekta
austfirska hreppapólitík, eða ann-
að því um líkt — til þess að veikja
samheldnina, verður vinningurinn
smærri eða jafnvel enginn.
Hið fyrsta, sem öll alþýða þarf
að láta sjer skiljast, er það, að
kröfur hennar eru alstaðar líkar.
Hvort sem firðir, fjöll eða úthöf
aðskilja þá einstaklinga, sem starfa,
og hvort sem verkefnið er hið
sama á öllum stöðum eða sitt á
hverjum staðnum, eru kröfur verka-
lýðsins í öllum aðalatriðum hinar
sömu.
Öflugasta og besta vopnið í bar-
áttu verkalýðsins fyrir bættum lífs-
kjörum, það vopnið, sem eitt dug-
ar, er öflug samtök verkalýðsins
sjálfs. þau fara sífelt í vöxt ann-
arsstaðar í heiminum til stórkost-
legra hagsbóta fyrir allan almenn-
ing. Hjer eystra bíður yðar, verka-
menn og verkakonur, sama verk-
efnið.	Útg.
Prestskosningin í Dvergasteinspresta-
kalli fór þannig, að Sveinn Víkingur
Grímsson var kosinn með 369 atkv., en
Sigurjón Jónsson fjekk 149 atkv. —
Þorvarður G. Þormar og Hálfdán, son-
ur Jóns biskups Helgasonar, tóku báðir
umsóknir sínar aftur.
STJETTIR OG FLOKKAR.
Fyrir tiltölulega fáum áratugum
var ísland eingöngu bændaland.
Sjávarútgerðin var lítil og ljeleg,
iðnaður enginn nema á heimilum
bændanna og verslunin mestmegnis
í höndum erlendra manna, sel-
stöðukaupmannanna.
Þá voru aðeins til tvær þjóð-
fjelagsstjettir í landinu: bændur og
vinnufólk. Vinnufólkið gerði sjer
það ekki ljóst, að það væri sjer-
stök stjett, til þess bjó það of
dreift og vantaði þekkingu á bygg-
ingu þjóðfjelagsins, heldur fylgdi
það bændum að málum. Bænd-
urnir, ásamt embættismönnum
þjóðarinnar, sem þá voru mest-
megnis bændur líka, rjeðu því sem
ráðið varð af landsmanna hálfu
um öll þjóðmál. En bændurnir
komust brátt að því, að þó þeir
vildu stjórna þjóðmálunum vel og
viturlega, og vinna að endurreisn
lands og lýðs, fengu þeir sáralitlu
um þokað. Erlent vald — danskt
íhald — stóð í vegi fyrir flestum
framförum og nauðsynlegustu breyt-
ingum. Það hlaut því að verða
fyrsta sporið í endurreisnar- og
framfara-áttina, að sigra þetta er-
lenda vald. Þeir sem mest og best
studdu það hjer á landi voru auð-
vitað erlendu kaupmennirnir og
nokkrir „konung-hollir“ embættis-
menn. En bændurnir — þessi eina
ráðandi stjett landsins — báru ekki
gæfu til að standa þar sameinaðir.
Allir vildu að vísu breytingar frá
því sem var; sumir vildu að vísu
tafarlausar og gagngerðar breyting-
ar, en aðrir vildu „laga sig eftir
kringumstæðunum“, fá breyting-
arnar smátt og smátt og reyna að
gera sjer sem mest úr hverri þeirri
breytingu er fengist. Þessi tvískift-
ing tafði fyrir lausn málsins. En
samhuga vann bændastjettin að
lausn ýmsra annara mála og varð
þar mikið ágegnt, eftir því, sem
um var að gera.
JAFNAÐARMAÐURINN
Selstöðukaupmönnunum fækkaði
óðum og í stað þeirra komu inn-
lendir kaupmenn. En þeim nægði
ekki verzlunin ein. Þeir urðu for-
göngumenn nýs, arðvænlegs at-
vinnuvegar, — útgerðarinnar. —
Útgerðin varð með hverju árinu
stærri og yfirgripsmeiri, krafðist
meira og meira vinnuafls og það
hlaut að koma úr sveitunum. Inn-
lendir menn, er græðst hafði fje,
erlendir auðmenn og „spekulantar“
lögðu fje sitt í hinn nýja, arðvæn-
lega atvinnuveg, — útgerðina, —
og á meðan bændurnir háðu bar-
áttuna við erlenda valdið óx upp
í landinu ný, en tiltölulega fámenn
stjett, — borgarastjettin. — Sú
stjett hafði í höndum sínum nálega
alla verslun landsins, rjeði yfir
stærstu atvinnufyrirtækjunum, —
rjeði yfir megninu af hinu innlenda
fjármagni og hafði allmikið láns-
traust erlendis. Með þessari að-
stöðu sinni og tilstyrks auðmagns
síns gat þessi stjett, þó fámenn
væri, ráðið allmiklu á sviði þjóð-
málanna, ef hún vildi.
Þegar deilunni um erlendu yfir-
ráðin var lokið, og bændurnir
fengu tóm til þess að snúa sjer
að innanlandsmálunum, ráku
þeir sig á þann rannveruleika, að
þeir voru ekki lengur eina ráðandi
stjettin í þjóðfjelaginu. Stjettirnar,
sem deildu um völdin, voru orðn
ar tvær: bændur og borgarar.
Merkjalínurnar milli þessara tveggja
stjetta voru í fyrstu mjög óglögg-
ar, og þær gátu samið með sjer
um ýms mikilsverð málefni. En
um eitt keptu þær hvor við aðra.
Það var verkafólkið, — þriðju stjett-
ina, sem enn var ekki vöknuð til
stjettarmeðvitundar.
Hvort sem gömlu bændastjett-
inni eða ungu borgarastjettinni hef-
ir verið eða er það enn ljóst, að
vinnan er móðir alls verðmætis,
þá varð það vinnufólkið, sem varð
þeim hættulegasta þrætueplið. Án
vinnufólks stóðu bændurnir uppi
með jarðir sínar og bú arðlaus
og undir eyðileggingu, og án
vinnufólks gátu „borgararnir“ ekki
„framleitt“ verðmæti sín úr skauti
Ægis. Verkalýðurinn varð því enn,
eins og áður, að framleiða verð-
mæti þjóðarbúsins og sætta sig
við lítinn hluta þess verðgildis,
sem fyrir þau fékst, en hinn hlut-
inn gekk til eigenda jarðanna eða
framleiðslutækjanna, sem, ásamt
vinnulýðnum, voru notuð við fram-
leiðslu verðmætanna. Og vinnan,
hið eina, sem fátækasti hluti þjóð-
arinnar gat selt sjer til lífsviður-
væris, varð nú fyrst fyrir alvöru
verslunarvara, sem gekk kaupum
og sölum milli bænda og „borg-
ara“.
Heimsstyrjöldin skall á. Hún
ruglaði hinu „gamla og góða“
verðmæti á öllum hlutum, jafnt
vinnu sem öðru. Peningastraum-
urinn til landsins óx og verka-
launin hækkuðu, þó aldrei hlut-
fallslega við nauðsynjar almenn-
ings. „Borgararnir" stóðu betur að
vígi en bændurnir, því sjávaraf-
urðir hækkuðu meira en landaf-
urðir og auk þess jókst framleiðsla
þeirra. þeir gátu því boðið fólkinu
betra „kaup“ en bændurnir. Gömlu
„hjúin“, „húsmennirnir" og efna-
minstu bændurnir fluttu með
skyldulið sitt til kaupstaða og kaup-
túna og gerðust verkalýður við
atvinnufyrirtæki „borgaranna“.
Þriðju stjettinni — verkalýðnum
— sem ekkert átti annað en vinnu
sína, og seldi hana þeim, er best
bauð í hvert skifti, fjölgaði stór-
um. Og við það, að safnast sam-
an á tiltölulega fáa bletti — í bæ-
ina og þorpin — í stað þess, að
vera, eins og áður, dreifð út um
alt land og ná sjaldan eða aldrei
saman, hlaut hún að vakna til
stjettarmeðvitundar fyr eða síðar.
II.
þetta er í fáum og stórum drátt-
um þróunarsaga hins íslenska
þjóðfjelags síðustu áratugina. Æski-
legt væri, að hún hefði getað verið
ýtarlegri, en rúmið leyfir það ekki.
Af þessari þróunarsögu er það
augljóst, að þjóðfjelagið greinist
nú þegar í þrjár þjóðfjelagsstjettir:
1. Bændur, sem eiga, eða hafa
til umráða og afnota mikinn meiri-
hluta allra jarðeigna í landinu, fá
til eignar og umráða mestan hluta
þess verðmætis, er af jörðunum
fæst framleitt, en verða að kaupa
vinnuaflið, sem til þess þarf, að
gera jarðir þeirra arðberandi.
2. Borgara, sem eiga eða hafa
eignar- og umráðarjett á öllum
stærstu og fullkomnustu fram-
leiðslutækjum landsins og hafa þar
af leiðandi megnið af verslun þjóð-
arinnar í sínum höndum. það
skiftir engu máli, hvort „borgar-
arnir“ starfrækja þessi fyrirtæki
með hlutafjelagsfyrirkomulagi, eða
þau eru persónuleg sjereign ein-
hvers eða einhverra einstaklinga,
og heldar ekki hvort fyrirtækin eru
rekin með lánsfje, með engri eða
lítilli tryggingu annari en veði í
framleiðslutækjunum, eða eigand-
inn á fyrirtækið skuldlaust og
nægilegt rekstursfje. „Borgararnir"
fá til eignar og umráða alt það
varðmæti, er skapast við að fyrir-
tækið er starfrækt, en verða, eins
og bændurnir, að kaupa vinnuafl-
ið, sem þarf til þess að gera fram-
leiðslutæki þeirra arðberandi.
3. Verkafólk, sem hvorki á jörð
nje framleiðslutæki. Verkafólkið
verður, til þess að geta lifað, að
selja bændum og „borgurum“
vinnuafl sitt. Og þar sem vinnan
er hið eina, sem verkafólkið hefir
til, til að gera sjer verðmæti úr,
verður krafa þess auðvitað sú,
að fá vinnuna sem best borgaða.
Á því, hvernig vinnan er borguð,
byggist að langmestu leyti öll af-
koma verkafólksins. Verkamaður-
inn verður að horfast í augu við
þá staðreynd, að hann verði altaf
að vera verkamaður. Það geta aldrei
allir orðið framleiðendur eða
„bændur“. Verkalýður í einhverri
JAFNAÐARMAÐ URIN N
mynd, annaðhvort sem „húsmenn“
eða „hjú“, eins og áður tíðkaðist,
eða sem daglauna- eða mánaðar-
peninga-fólk, eins og nú gerist, er
nauðsynlegt til þess að „borgara"
og bændastjettirnar geti verið til.
Eða með öðrum orðum: Þessi.
skifting verður að eiga sjer stað
í einhverri mynd, eigi auðvalds-
skipulagið að geta staðið.
III.
þegar menn lesa þessa skilgrein-
ingu á þjóðfjelaginu í þrjár aðal-
stjettir, verður að hafa það hug-
fast, að takmörkin milli stjettanna
eru ekki alstaðar jafn glögg. Þó
það sje greinilegur munur á verka-
manninum, sem að staðaldri vinn-
ur fyrir svo lágum launum, að
sveit hans verður að leggja hon-
um í viðbót við þau, til þess að
hann og hans skyldulið fái haldið
heilsu og lífi, og hluthafanum, sem
til málamynda gegnir sæmilega
launuðu skrifstofustarfi hjá því fyr-
irtæki, sem hann sjálfur er hlut-
hafi í, en hefir sem aðaltekjur arð
af hlutafje sínu í fyrirtækinu, þá
eru víða annarsstaðar óglögg tak-
mörkin. Allmargir einstaklingar
standa, ef svo mætti segja, með
sinn fótinn hvorumegin línunnar.
Þannig er því t. d. varið með smá-
útgerðarmenn, smábændur, smá-
kaupmenn, smærri iðnrekendur og
embættismenn.
Hjer skal ekki, að þessu sinni,
farið út í skilgreiningu á aðstöðu
þessara atvinnustjetta til hinna
þriggja raunverulegu þjóðfjelags-
stjetta. Benda má þó á það, að að-
eins ein þeirra — iðnaðarmenn-
irnir — telja sig til verkalýðs,
hinar telja sig allar ýmist til bænda
eða „borgara". Þetta var einnig
svo í öðrum löndum, meðan jafn-
aðarstefnan var þar lítt skilin af
öllum almenningi, en breytast mun
það hjer eins og þar, er atvinnu-
stjettir þessar fá rjettari hugmynd
um afstöðu sína en þær hafa nú.
Það er einungis tímaspursmál,
hvenær t. d. smábændurnir sjá
það, að þeim er jafnaðarstefnan
hagkvæmari en íhaldsstefna bænda
og „borgara“. og sömu máli gegn-
ir um hinar atvinnustjettirnar.
En eins og nú er ástatt, er yf-
irráðastjettunum, bændum og
„borgurum“, mikill styrkur að
„millimönnum“ þessum í stjórn-
málabaráttunni, enda alt gert af
þeirra hálfu til þess, að breiða yfir
hin eiginlegu skil, sem eru milli
þeirra, sem lifa af arði vinnu sinn-
ar og hinna, sem lifa á arði af
vinnu annara, eða á arði af eign
og framleiðslutækjum, eins og
kallað er.
IV.
Hjer hefir þá verið bent á hinar
eiginlegu þjóðfjelagsstjettir, og þær
taldar þrjár. Þó mætti með all-
miklum rökum telja þær aðeins
tvær, þ. e. atvinnurekendur og
verkalýð, því „borgarar“ og bænd-
ur eiga svo margt sameiginlegt, þó
þeir sjeu ennþá hjer á landi greini-
lega klofnir í tvær all-andstæðar
fylkingar. þó er rjettara, eins og
högum lands og þjóðar nú er
komið, að telja stjettirnar þrjár,
og því er það gert hjer. Þessi
stjettagreining er eðlileg, og algjör-
lega samskonar og í öðrum lönd-
um. Bændurnir halda sjer, meðan
þeir geta, utan hinna eiginlegu
stóratvinnurekendafylkingar, þó í
grundvallaratriðum greini lítið á.
Atvinnulíf þjóðanna er í öllum
löndum undirstaða sú, sem alt
annað er bygt á. Menning og fram-
farir byggist á því, hvernig atvinnu-
reksturinn gengur, og eftir honum
fer einnig það skipulag, sem á
hverjum tíma ríkir með þjóðum.
Meginþættirnir í atvinnurekstri Ís-
lendinga eru nú samkepnin og
einstaklingshagsmunirnir. Hver á
að sjá unt sig, og sá, sem ekki
er þess umkominn, tapar allmiklu
af þeim rjettindum, sem hann ann-
ars á kröfu á að hafa. Bein og
eðlileg afleiðing þessara meginregla
er það, að þeir einstaklingar, sem
sameiginlega verða undir í sam-
kepninni, eða telja sjer styrk að því,
að standa saman, mynda með sjer
samtök, til þess að verjast, eða
sækja fram, á þeim sviðum, sem
þess er þörf. Þannig myndast
stjettasamtökin. Þetta er það skipu-
lag, sem nú ríkir víðast hvar í heim-
inum og sem alment er nefnt
auðvaldsskipulag, vegna þess, að
það tryggir þeim, sem besta hafa
aðstöðuna — mestan auðinn —
mest rjettindi og ráð. Auðvalds-
skipulagið var, eins og alt annað
skipulag, sem ríkt hefir í heimin-
um, mjög ófullkomið í fyrstu. En
þróun þess hefir verið mjög hrað-
fara, og þá hafa jafnframt glögg-
lega komið í ljós kostir þess og
gallar. Stjettabaráttan er einn af
ófullkomleikum þess, og sá þeirra,
sem að lokum mun ríða því að
fullu.
Hjer eins og annarsstaðar, þar
sem auðvaldsskipulagið er komið
í fastar skorður og orðið allþrosk-
að, leiðir það til glöggrar stjetta-
greiningar, örfar stjettirnar til sam-
taka og undirbýr þannig nýtt
skipulag, er tekur við af því, þeg-
ar nægilegum þroska er náð. þetta
er staðreynd, sem ekki þýðir neitt
að loka augunum fyrir. Stjettirnar
eru grundvöllurinn sem öll vor
stjórnmálabarátta stendur á, og
sú stjettin, sem best hefir vopnin
og besta aðstöðuna verður áhrifa-
ríkust og fær mestu um þokað
sjer í hag.
V.
Tvö eru þau meginvopn, sem
best duga í baráttu þeirri, sem
þjóðfjelagsstjettirnar heyja, ýmist
leynt eða ljóst. Annað er blöðin,
hitt er stjórnmálaflokkarnir.
Blöðin er óþarfi að minnast á
hjer. það er hverjum manni aug-
ljóst, að öll áhrifaríkustu blöð
landsins eru stjettablöð. Verkefni
þeirra er fyrst og fremst það, að
vinna þeim stjettum gagn, sem
JAFNAÐARMAÐURINN
blöðin eiga og gefa þau út. Á hitt
atriðið, stjórnmálaflokkana, skal
minst nánar, því það mun mönn-
um ekki eins ljóst.
Sjerhvert siðað þjóðfjelag hefir
ákveðna þjóðfjelagsskipun, þ. e.
að sameiginlegum málum allrar
þjóðarinnar er skipað í kerfi og
reynt að gæta þess, að hlutur
engrar stjettar sje þar fyrir borð
borinn af einstaklingum eða öðr-
um stjettum; allir hafi sem líkasta
aðstöðu að lögum.
Þetta hefir hingað til verið gert
á ýmsan hátt í hinum ýmsu lönd-
um. Sumstaðar hafa einvaldar,
ásamt sínum nánustu vildarvinum,
skipað málum heilla þjóða eftir
geðþótta sínum, en ófullkomleg-
leiki þess fyrirkomulags hefir víð-
ast hvar leitt af sjer byltingar, þeg-
ar kúgun alþýðu var nægilega
langt komið til þess hún gengi til
þess örþrifaráðs. Víðast hvar hefir
því verið horfið að hinu svonefnda
þingræðis-fyrirkomulagi, enda er
það fyrirkomulag að ýmsu leyti
heppilegt fyrir auðvaldsskipulagið,
a. m. k. meðan kosningafyrirkomu-
lag og kjördæmaskipun er rang-
látt og samtök verkalýðsins lítil
og ófullkomin.
Til grundvallar fyrir þingræðinu
liggur hinn almenni kosningarjett-
ur. Með honum öðlast hver þegn
þjóðarinnar á ákveðnum aldri
hlutdeild í stjórn og löggjöf þjóð-
arinnar. Þjóðirnar — eða sá hluti
hverrar þjóðar, sem kosningarrjett
hefir — velja fulltrúa, er þær fela
að ráða fram úr sameiginlegu
vandamálunum, og gefa þeim til
þess nálega ótakmarkað vald.
Fulltrúasamkomur þessar er það,
sem nefnt er þing þjóðanna. Þjóð-
irnar annast svo sjálfar að lögum
þeim og reglum, sem þingin setja,
sje hlýtt eða komið í framkvæmd.
Á þingum þjóðanna er það því
það, sem mestu máli skiftir, að
hafa yfirráðin. Þar er hægt að
breyta gömlu, úreltu fyrirkomulagi
og skapa nýtt, betra og fullkomn-
ara. Þar er hægt að ákveða um
tekjur og gjöld þjóðarbúsins, hvar
tekjurnar skuli fengnar og hvernig
þeim skuli varið. Þar er æðsta
stjórn mentamálanna, samgöngu-
málanna o. s. frv. Þetta hafa bænd-
ur og „borgarar" vitað fyrir löngu,
en verkalýðnum hefir síður verið
það ljóst, enda fátt gert til að
auka skilning hans á því. Hitt
hefir frekar átt sjer stað, að reyna
að villa verkamenn sem heild frá
þátttöku í hinu „pólitiska“ lífi, eða
teyma þá í humátt á eftir hinum
stjettunum. En stjettunum verður
að vera það ljóst öllum, eigi nokk-
ur jöfnuður að komast á, að þeim
ber að keppa að því af fremsta
megni, að tryggja sjer svo mikið
vald í þingunum, sem þeim ber í
hlutfalli við aðrar stjettir. Að þessu
er líka stefnt. Hver stjett verður
að eignast sitt pólitiska vopn í
lífsbaráttu sinni, og þetta „vopn“
er það, sem í daglegu tali er nefnt
stjórnmálaflokkar. Flokkarnir eru
verkfæri í höndum stjettanna, og
þau verkfærin, sem að mestu gagni
geta komið í þingræðislöndunum,
því þeirra er neytt í þeim stöðum,
sem mest er hægt að vinna á til
endurbóta og afturhalds.
Þeir eru bestu og nauðsynleg-
ustu vopnin í hagsmunabaráttu
stjettanna. Við þennan sannleika
vilja venjulega hvorki bændur nje
„borgarar“ kannast. Leynt og ljóst
prjedika þeir það, að þeirra flokkar
sjeu ekki stjettaflokkar, heldur sjeu
þeir einhverskonar „allragögn“.
Flokkar þeirra beri hag allra
stjetta jafnt fyrir brjósti. Stjórmála-
flokkur verkamannastjettarinnar —
jafnaðarmennirnir — kannast aftur
á móti hiklaust við það, að þeir
sjeu stjettarflokkur, — talsmenn
verkamannastjettarinnar á þingum
þjóðanna.
Og vilji menn, þessu til sönn-
unar, athuga flokkaskiftingu þá,
sem almenn er orðin í flestum
þingum hins mentaða heims, kem-
ur glögt í ljós, að allir flokkar
þinganna, þ. e. a. s. þeir, sem
nokkuð kveður að, eru hreinir
stjettaflokkar.
Eins og áður er drepið á, eru
meginstjettir flestra þjóðfjelaga enn-
þá þrjár. Stjettabaráttan er óvíða
svo langt komin, að „miðstjettin"
(bændurnir) sje úr sögunni sem
sjerstök stjett. Aðal stjórnmála-
flokkarnir í þingunum eru líka
þrír. „Borgararnir“, þeir, sem best
kjörin hafa við að búa, og sök-
um auðs og aðstöðu hafa töglin
og hagldirnar á atvinnu- og við-
skiftalífinu, eignast auðvitað íhalds-
saman stjórnmálaflokk. Þjóðskipu-
laginu má ekkert breyta, því þá
óttast þeir að yfirráðum sínum og
aðstöðu sje hætta búin. Aðallinn
er hræddur um sjerrjettindi sín
og auðmennirnir um eignir sínar
og yfirráð yfir auðsuppsprettunum.
Bændurnir eignast umbótasinn-
aðan stjórnmálaflokk. Þeim finst
ýmislegt mega öðruvísi vera en
nú er, sjerstaklega hvað bænda-
stjettina snertir. Þeir kenna sig við
„framsókn" og „frjálslyndi" — eru
„vinstri“-menn — og vinna með
því einu oft allmikið fylgi utan
stjettarinnar. Lífskjör þeirra, sveita-
frelsið og eignarrjetturinn yfir jörð-
um, hvetur þá til þess að stefna í
líka átt og „borgara". Þá dreymir
um bændaríki, „bændaveldi“, þar
sem ríki þeirra, auðlegð og sjer-
kennileg menning setji svip sinn á
alt. Í þá átt vilja þeir stefna um-
bótum.
Verkalýðurinn, verst setta stjett
hvers þjóðfjelags, sú stjettin, sem
ógreiðastan aðgang á að öllum
þægindum og gæðum lífsins, sú
stjettin, sem mest er háð dutlung-
um náttúrunnar og dutlungum
hinna stjettanna, og oft verður að
horfast í augu við sult og vesal-
dóm, sú stjett eignast byltingasinn-
aðan stjórnmálaflokk.
Sá flokkur krefst stórvægilegra
breytinga á grundvallaratriðum
þjóðskipulagsins. Hann krefst meira
skipulags á atvinnu- og viðskifta-
fyrirtækjum þjóðarbúsins, öðruvísi
skiftingar á arði framleiðslunnar,
meiri tryggingar gegn sjúkdómum,
lífshættum, sulti o. s. frv. Hann
telur hvert þjóðfjelag eiga að vera
eina stjett, er svo haganlega skifti
með sjer verkum, sem vit og
þekking framast leyfir. Hann krefst
þess, að hverjum einstakling sje
fyrst og fremst trygt fullnægjandi
lífsviðurværi, og hann telur það
smánarblett á siðuðu mannfjelagi,
að það skuli — aðeins vegna
skipulagsleysis — þurfa að láta
mikinn hluta af æfi hvers einstak-
lings ganga til þess, að berjast við
aðra einstaklinga um bitann ofan
í sig og sína, þegar framleiðsla
þjóðfjelagsheildarinnar gerir mikið
meira en hrökkva til þess, að allir
gætu fullnægt þörfum sínum, ef
skifting væri rjettlátari en nú á
sjer stað.
VI.
Ef litið er til þeirrar flokkaskift-
ingar, sem nú má telja að sje að
komast í fast horf hjer á landi,
sjest strax, að bænda- og auð-
manna- (eða „borgara“) stjettirnar
hafa nú þegar komið sjer upp öfl-
ugum stjónmálaflokkum — Fram-
sóknar og íhalds flokkum.
Fátt er á yfirborðinu sameigin-
legt með þeim flokkum og færra
hjer á landi en víða erlendis. Staf-
ar það aðallega af tvennu. Ann-
arsvegar því, hve íhaldsflokkurinn
er ungur og „óskólaður" og hins-
vegar af því, að áhrifa ýmsra
frjálslyndra og mentaðra manna
gætir mikið í Framsóknarflokkn-
um. Þó er eitt sameiginlegt með
þeim og það er, að hvorugur
þeirra þykist vera stjettarflokkur.
Annar þeirra þykist vera íhalds-
samur umbótaflokkur, er byggi alt
sitt á „frjálsri samkepni“ og „fram-
takssemi einstaklingsins", en hinn
kveðst vera frjálslyndur umbóta-
flokkur, er aðallega grundvallist á
„frjálsri“ samvinnu. Og hvar sem
því verður við komið sverja þeir
og sárt við leggja. — sjerstaklega
þó íhaldsflokkurinn — að þeir sjeu
ekki stjettaflokkar, heldur sje það
„heill alþjóðar“, sem þeir beri fyr-
ir brjósti. En þó þróuninni á þessu
sviði sje enn ekki langt komið,
sjest samt greinilega, að alt tal
þeirra eru blekkingartilraunir einar.
Öll þeirra verk vitna þar gegn
þeim.
Íslenski verkalýðurinn hefir enn
ekki getað myndað sjerstakan
stjórnmálaflokk á Alþingi. Reykja-
víkurbær einn hefir komið einum
jafnaðarmanni á þing. Í öðrum
kjördæmum landsins skifta bænd-
ur og „borgarar" fólkinu enn á
milli sín, vegna órjettlátrar kjör-
dæmaskipunar og úrelts kosninga-
fyrirkomulags.
Hverjum sæmilega glöggskygn-
um manni mun nú og vera orðið
það ljóst, að hið íslenska þjóð-
fjelag er þegar orðið greint í þrjár
meginstjettir. Í því er heldur ekk-
ert óheilbrigt, og það er aðeins
sama sagan og sú, sem gerst hef-
ir í öðrum löndum og gerist þar
enn.
Danmörk er talin í röð fremstu
menningarlanda í heiminum. Lít-
um á flokka og stjettaskipun þar
í landi. Því neitar enginn, að bak
við Jafnaðarmannaflokkinn danska
stendur danski verkalýðurinn, bak
við „vinstrimennina“ bændurnir
dönsku, og bak við „hægrimenn-
ina“ auðmenn, stóratvinnurekend-
ur og stórkaupmenn Danmerkur.
Sú var tíðin þar í landi, að jafn-
aðarmenn og „vinstrimenn" fylgd-
ust að málum og brutu í samein-
ingu á bak aftur íhaldið danska,
þó nú sjeu leiðir skildar að mestu.
Hvorki í Danmörku nje nokk-
ursstaðar annarsstaðar, þar sem
flokkaskiftingin er orðin föst og
bygð á heilbrigðri greining þjóð-
fjelagsins í stjettir, dettur nokkr-
um manni í hug, að sá grundvöll-
ur sje óheilbrigður. Því eigi að
yfirgefa stjettabaráttuna verður
annaðhvort að stíga afturábak og
taka upp einveldis- eða einræðis-
fyrirkomulag, og þá um leið að
afnema þingræðið, eða að stíga
stórt spor áfram og steypa auð-
valdsskipulaginu. Það síðara verð-
ur ekki gert á stuttum tíma nema
með byltingm, og ómögulegt er
að segja um, hvort slíkt heljar-
stökk tækist sæmilega. Eigi þing-
ræðið enn að vera stjórnarformið,
eins og lang skynsamlegast er,
verður skipun þingsins að fara
eftir stjettun; hún getur aldrei,
svo heilbrigt sje, farið eftir öðru.
Það er heilbrigðasti grundvöllurinn,
sem bygt verður á, meðan þing-
ræðið og auðvaldsskipulagið ríkir.
Jafnaðarmenn einir allra flokka
viðurkenna þennan mikilvæga
sannleika. Alstaðar neita andstöðu-
flokkar þeirra því, að þeir sjeu
stjettaflokkar; íslenskir stjórnmála-
menn eru þar ekkert einsdæmi.
Til er á dönsku fyrirlestur, eftir
Gustav Bang, þjóðmenjafræðing.
Fyrirlestur þessi heitir „Klassepoli-
tik og Samfundspolitik“. Þar segir
svo:
„Jafnaðarmenn eru stjettarstjórn-
málaflokkur, og þeir kannast við
það og starfa samkvæmt því. Aft-
ur á móti er það svo um alla
aðra stjórnmálaflokka, — jafnt
íhaldssama sem „frjálslynda“, —
að þeir kannast ekki við, að þeir
sjeu stjettaflokkar. Þeir lýsa því
yfir, að þeir tilheyri engri sjer-
stakri stjett, heldur beri hag allra
stjetta jafnt fyrir brjósti, — að öll
þeirra pólitík sje samfunds- en
ekki stjetta- (klasse) pólitík, og þeir
sýni að svo sje með því, að taka
jafnt tillit til allra þegna þjóðfje-
lagsins, allra rjettmætra krafa, sem
fram komi, sama frá hvaða stjett
sje“. Og hann heldur áfram:
„Það verður því mikill munur
á því, hvernig stjórnmálaflokkarnir
haga baráttu sinni. Jafnaðarmenn
reyna á allan hátt að gera sem
gleggstar og skarpastar línurnar
milli stjettanna. Þeir reyna að vekja
lægstu stjett þjóðfjelagsins — verka-
lýðinn — til skilnings á kjörum
sínum og skipulagi þjóðfjelagsins.
Þeir vilja kenna verkalýðnum að
gera kröfur og fá þeim fullnægt.
Hægt og rólega miðar þessu áfram.
Allir aðrir stjórnmálaflokkar vinna
aftur á móti að því, að breiða
yfir hin eiginlegu skil, hinar eigin-
legu merkjalínur stjettanna og gera
sem minst úr allri stjettagreining.
Þeir reyna að gera þjóðfjelags-
málin sem flóknust og óaðgengi-
legust fyrir allan almenning, svo
hann hugsi sem minst um þau.
Þeir eru neyddir til að haga bar-
áttu sinni svona. Þetta er eina
leiðin til þess að fyrirbyggja, að
Nóaflóð þeirra eigin synda steyp-
ist ískalt yfir þá“.
Það væri ekki hyggilegt að ætla,
að flokkaskifting hjer á landi lyti
ekki nokkurnvegin sömu lögum
og í öðrum þingræðislöndum.
Enginn íslenskur stjórnmálamaður
neitar því, að þar sjeu flokkarnir
stjettaflokkar. Eins hlýtur og að
verða — og er þegar orðið —
hjer á landi. Við það er heldur
ekkert að athuga. Það er heilbrigð-
asti grundvöllurinn sem bygt verð-
ur á, meðan þingræðið helst og
auðvaldsskipulagið ríkir. Þá fyrst
er þess líka nokkur von, að mál-
um alþýðu verði vel og viturlega
stjórnað, er allar meginstjettir
þjóðfjelagsins hafa hlutfallslega að-
stöðu á þingi þjóðarinnar. Þá
verða málin útkljáð með hag al-
þjóðar fyrir augum, en fyr ekki.
En til þess að því marki verði
náð þarf fyrst og fremst tvær meg-
inbreytingar: nýja kjördæmaskip-
un og hlutfallskosningar. Að þeim
málum mun síðar vikið hjer í
blaðinu.
Samþykt hefir verið á Alþingi, að
símalína verði lögð til Loðmundarfjarð-
ar á sumri komanda; einnig hefir
heyrst, að símalína verði lögð í sumar
frá Egilsstöðum að Brekku.
Mega þetta kallast merkisviðburðir.
VERKFALLIÐ I REYKJAVÍK.
Að undanförnu hafa samninga-um-
leitanir staðið yfir milli Verkakvenna-
fjelagsins „Framsókn" í Reykjavík og
Fjelags ísl. botnvörpuskipaeigenda,
um kaupgjald kvenfólks við fiskverk-
un. Samningar náðust eigi og slitn-
aði algjörlega upp úr tilraununum nú
um miðjan mánuðinn. Auglýstu verka-
konur þá taxta, er þær vildu vinna
eftir, og gilda skyldi þar til samning-
ar næðust, ef upp yrðu teknir aftur.
Atvinnurekendur vildu ekki gjalda eft-
ir taxtanum og stöðvaðist því vinna
á fiskverkunarstöðvum.
Verkamannafjel. „Dagsbrún" hefir
einnig átt í samningum við sama at-
vinnurekendafjelag, og ekki hefir held-
ur gengið saman þar. Meðan samn-
ingar stóðu þar sem hæst, var því
lýst yfir í „Morgunblaðinu", að at-
vinnurekendur mundu láta togarana
leggja upp fiskinn utan Reykjavíkur,
ef ekki næðist viðunandi lækkun á
kaupgjaldinu. Þegar samningarnir milli
verkakvenna og atv.rek. fóru út um
þúfur, hóf „Dagsbrún" samúðarverk-
fall og neitaði að losa togarana, eða
vinna annað við þá, en alstaðar ann-
arsstaðar var unnið, og átti svobúið
að standa þar til samkomulagi væri
náð um kaup verkakvenna. Tilkynti
stjórn Alþýðusambands íslands Fje-
lagi ísl. botnvörpuskipaeigenda þetta
og það með, að verkfallið byrjaði 16.
mars, kl. 6 f. h. Verkfallsyfirlýsingu
þessari svöruðu atvinnurekendur (Fjel.
ísl. bo.sk.eig.) með því, að leggja
verkbann á öll þau vöruflutningaskip
(kola- og saltskip), sem þeir höfðu
yfir að ráða, og skyldi það standa
þar til Alþýðusambandið tilkynti, að
það væri hætt tilraunum til vinnu-
stöðvunar á togurum. Lýsti þá Al-
þýðusambandið yfir algerðu hafnar-
verkfalli í Reykjavík og hófst það 22.
mars. Eru nú sáttatilraunir byrjaðar,
og væntanlega tekst sáttasemjara rík-
isins að jafna deiluna, svo aðilar megi
við una.
Enginn efi er á því, að það er yf-
irlýsingin um að leggja fisk togaranna
upp utan Reykjavíkur, sem mestan
þátt á í þessari vinnustöðvun.
Flest verkalýðsfjelög út um land
7
munu hafa tekið þá afstöðu í málinu,
að vinna ekki við afgreiðslu Reykja-
víkurtogara fyr en samkomulagi er
náð syðra. Er það bæði skynsamleg
og sjálfsögð ákvörðun.
Fyrst og fremst er það siðferðileg
skylda alls verkafólks í landinu gagn-
vart verkafólki í Rvík, að skifta sjer
ekkert af deilumálum þar, og síst á
þann hátt, að það geti haft lamandi
áhrif á samtökin syðra. Engu öðru
en hinum öflugu og ágætu samtök-
um verkamanna og sjómanna í Reykja-
vík er sú kauphækkun að þakka, sem
orðið hefir á síðari árum, og allur
verkalýður landsins hefir notið góðs
af.
Í öðru lagi getur þjóðinni allri staf-
að stórkostlegt tjón af slíkum af-
skiftum. Verði tekið upp á því óráði,
að flytja togarana burt frá Reykjavík,
hlýtur allur rekstur þeirra að verða
kostnaðarmeiri, vegna óhægari að-
stöðu. Auk þess biði Reykjavíkurbær
ómetanlegt fjárhagslegt tjón við slíka
ráðstöfun. Á hverja ætti að leggja
gjöldin til bæjarþarfa í Rvík, ef verka-
lýðurinn þar yrði atvinnulaus og tog-
arafjelögin yrðu skattlögð annarsstað-
ar? Ríkissjóður yrði að hlaupa undir
bagga með bænum og þannig kæmi
það á þá, sem togarnir hefðu flúið
til að borga þann halla. Vitanlega
kostar löng vinnustöðvun mikið fje
og það ekki síst á aflasælum árs-
tíma, en margfalt meira kostar það
þó, að koma ringulreið á svo skipu-
lagsbundinn atvinnurekstur sem tog-
araútgerðin þó er orðin. Og í þriðja
lagi getur það verið mjög varhuga-
vert fyrir verkafólk út um land — og
því lítt sæmandi — að hjálpa atvinnu-
rekendum í Reykjavík til þess að
þrýsta niður kaupi verkafólks þar.
Við það getur ekkert unnist, en margt
tapast. Af því leiðir kauplækkun um
alt land. Og þegar mótstaðan í Reykja-
vík er brotin á bak aftur, með að-
stoð verkafólks út um land, flytja
togararnir þangað aftur og skilja það
fólk eftir atvinnulaust, sem þeir hafa
safnað umhverfis sig, þar sem þeir
lögðu á land. Togararnir hafa skap-
að reykvíska veralýðinn, og þeir eiga
að sjá honum farborða. Atvinnan
við togarana og fiskverkun þeirra
hefir lokkað fólkið til Reykjavíkur.
Nú er þessu fólki hótað því, að það
skuli skilið eftir atvinnulaust í Reykja-
vík, ef það ekki gangi að kauplækk-
unarkröfum atvinnurekenda. Söm yrði
sagan annarsstaðar, þegar búið væri
að brjóta mótstöðuna syðra.
Hið skynsamlegasta, sem verkalýð-
ur út um alt land getur gert er því
það, að afgreiða ekki Reykjavíkur-
togara meðan verkfallið stendur yfir.
Sú skoðun er heilbrigð, að búsett
verkafólk eigi forgangsrjett að vinnu
við þau atvinnufyrirtæki, sem á eða
frá staðnum eru starfrækt, hvort sem
þau eru einstaklingseign eða eign
hins opinbera. Á þeim hefir fólkið
bygt lífsvon sína, og það er ódrengi-
legt að stuðla að því, að sú von
bregðist. í þessu verkfalli reynir á
samheldni verkalýðsins um land alt,
og er vonandi, að hún reynist trygg.
Það er í fyrsta — en sjálfsagt ekki
síðasta — sinn, sem á hana verður
reynt, kannske að einhverjum mun.
Þeir tímar eiga að vera liðnir, er at-
vinnurekendur gátu notað verkamenn-
ina til þess að skapa hver öðrum
eymdarkjör.
VÍÐSVEGAR AÐ.
Bindindi og bann.
Undanfarnar vikur hefir erindreki
Stórstúkunnar, Guðm. G. Kristjáns-
son, frá ísafirði, ferðast um hjer
eystra. Hefir hann í þeim leiðangri
stofnað tvær nýjar stúkur, aðra á
Djúpavogi, hina hér á Norðfirði, og
auk þess reist við og hrest upp á
eldri fjelög, er lítið höfðu starfað
undanfarið. Öll bindindisstarfsemi mun
vera ljelegri hjer eystra en annars-
staðar á landinu og drykkjuskapur
meiri. Er það oss Austfirðingum lítill
sómi. Ef alt á ekki að „fara á flot“
í brennivíns- og ölaustri, verður að
stefna einbeittlega að því, að efla bind-
indisstarfsemina, sjerstaklega meðal
æskulýðsins, og beita öllum vopnum
gegn smyglun, læknabrennivíni, áfeng-
istilbúningi og spánarvínum. Takmark
bindindisstarfseminnar er og verður
algert vínbann, og krafa þjóðarinnar
um bann á áfengi er jafn ákveðin eða
jafnvel enn ákveðnari en nokkru sinni
fyr. Verður því að gera þá kröfu til
allra pólitískra flokka í landinu, að
þeir taki ákveðna afstöðu til bann-
málsins. Sá flokkur, sem til kosninga
gengur án þess, á að hafa fyrirgert
öllu fylgi sínu.
Bresku kolanámurnar.
Mjög er um það deilt, hvernig haga
beri í framtíðinni rekstri bresku kola-
námanna. Eins og stendur er talið
að margar þeirra beri sig ekki, og á
ríkissjóður Breta að borga hallann,
þar til betra skipulagi verður á kom-
ið. Kröfur námurekanda og landeig-
anda eru þær, að verkalaun námu-
manna verði lækkuð og vinnutími
þeirra lengdur. Auk þess vilja þeir fá
meira af vinnusparandi vjelum og gera
ýmsar aðrar smávægilegar breytingar
á rekstri námanna, en í aðaldráttum
vilja þeir þó hafa alt eins og nú er.
Kröfur verkamanna eru aftur á móti
þær, að námurnar verði þjóðnýttar,
þ. e. að ríkið taki þær eignarnámi og
annist rekstur þeirra. Halda þeir því
fram, að með þeim hætti megi fram-
leiða meira og selja kolin lægra verði
en nú er gert, en þó geti verkamenn
haldið sama kaupi og jafnvel fengið
styttan vinnutímann.
Erfitt mun reynast að leysa þetta
vandamál, og viðunandi lausn fæst
vafalaust ekki fyr en námurnar verða
þjóðnýttar.
Í sambandi við kröfu námurekend-
anna um lækkun verkalaunanna og
lengingu vinnutímans, er nógu gam-
an að athuga annan kostnaðarlið í
rekstri námanna. Það er landsleiga
sú, sem námurekendur greiða land-
eigendum fyrir það eitt, að fá að
starfrækja námur í landeignum þeirra.
Einn þeirra manna, er allstórt náma-
land á, er hertogi Norðymbralands.
Leigir hann út námurnar til vinslu og
fær í leigu 200 sterlingspund á dag
fyrir námur þær, er í landi hans eru
starfræktar. Sje sterlingspundið reikn-
að á 20 ísl. krónur, verður dagkaup
hertogans 4400 krónur, eða jafnmik-
ið og dagkaup 440 verkamanna, ef
hver þeirra fær 10 krónur á dag, eins
og almennast mun nú goldið hjer á
landi. Á meðan hertoganum er veitt
þessi „lítilfjörlega þóknun“ fyrir að
gera ekki neitt, sveltur verkalýður
Englands í stórhópum, því námurnar
„bera sig ekki“.
Daglaun hertogans veröa að teljast
viðunandi á þeim „sparnaðartímum“,
sem auðvaldið prjedikar að nú standi
yfir í heiminum. — Það er von þeir
kvarti yfir háa kaupgjaldinu, atvinnu-
rekendurnir!!
Aukning fiskifiotans.
Árið sem leið jókst fiskiflotinn hjer
á Norðfirði að mun. Voru keyptir
hingað fjórir alveg nýir mótorbátar
frá útlöndum og línuveiðarinn „Eljan“,
auk þess, sem við bættust aðkeyptir
bátar innlendir. Var útgerð því með
mesta móti síðastliðið ár. Ekki hefir
þetta ár byrjað ver. Tvö skip hafa
þegar verið keypt: „Sleipnir", nýtt
mótorskip frá Noregi, um 60 smál.
að stærð, eign Jóns Benjamínssonar,
útgeiðarmanns, og „Hugo“, gufuskip
um 90 smál., eign Sigfúsar Sveins-
sonar, kaupmanns, keypt hingað frá
Siglufirði. Eru bæði skipin hin feg-
urstu og vel útbúin. Er það vel farið,
að skipin stækki, því þeim mun trygg-
ara er líf sjómanna, og er vonandi,
að skipstjórarnir verði jafn aflasælir
á stóru skipunum og þeir voru á
bátunum smáu.
Kaupgjaldssamningar.
Í janúarmánuði s. l. gerði Verka-
lýðsfjelag Norðfjarðar og atvinnurek-
endur hjer með sjer samninga um
kaupgjald verkafólks við algenga dag-
launavinnu. Eru það fyrstu slíkir
samningar, sem hjer hafa verið gerð-
ir. Gilda þeir til áramóta, en skulu
endurskoðaðir í desember. Er það
hin mesta nauðsyn, að slíkir samn-
ingar geti komist á sem allra víðast.
Tekst með þeim hætti að bæta kjör
verkafólks að mun, bæði hvað kaup-
hæð snertir og vinnutíma, auk þess,
sem þannig má kippa burt ýmsum
slæmum venjum, sem öllum eru til
skaða. Hjer eystra er það víða svo,
að kaupgjald er að jafnaði ekki greitt
í peningum, sem þó ber að gera að
landslögum. Hafa verkamenn ekki í
fullu trje við atvinnurekendur, er halda
vilja í skuldaverslunina gömlu, um
að fá því framgengt, því þeir eiga á
hættu að sneitt verði hjá þeim mönn-
um til vinnu, sem peningborgunar
krefjast. Meðan skuldaverslunin helst
nýtur samkepni sú í verslun, sem enn
á sjer stað meðal smákaupmanna og
JAFNAÐARMAÐURINN
JAFNAÐARMAÐURINN
kemur út einusinni á mánuði og
kostar 35 aura blaðið. Fæst hjá
verkamannafjelögum auslanlands.
Afgreiðslu annast
Þorsteinn Víglundsson, Norðfirði.

kaupfjelaga, sín ekki, og kemur eng-
um að notum. Úr þessu má einnig
bæta með verkkaupssamningum. Þar
er jafn sjálfsagt ákvæði um greiðslu
kaupgjaldsins eins og hæð þess.
Ennfremur er það hagræði öllum
þeim, sem atvinnu leita til einhvers
staðar, að kaupgjald þar sje samn-
ingsbundið. Sje fólks þörf, njóta að-
komumennirnir sömu kjara og heima-
menn, en verða ekki til þess, að
halda óeðlilega lágu sínu kaupi og
annara, með því að bjóða sig fyrir
lágt kaup. Ættu því allir verkamenn,
er atvinnu leita, að spyrjast fyrir hjá
verkalýðsfjelögum um kaupgjaldið á
staðnum. En það hefir sýnt sig hjer,
og á sjálfsagt eftir að koma enn bet-
ur í ljós, að verkamenn fá engu um
þokað sjer í hag, nema með órjúf-
anlegum samtökum.
Bæjarrjettindin.
Fyrir Alþingi liggur nú frumvarp
að lögum um bæjarstjórn á Norð-
firði. Er það samið af hreppsnefnd
Neshrepps og flutt í þinginu af þing-
mönnum kjördæmisins. Öllum, sem
nokkuð þekkja til hjer á Norðfirði,
mun koma saman um það, að brýna
nauðsyn ber til þess, að breyting fá-
ist, frá því sem nú er, á löggætslu
og dómstjórn allri hjer í kauptúninu,
og eins hitt, að ótækt er, að oddvita-
starfið hjer, svo yfirgripsmikið sem
það nú er orðið, skuli vera nálega
ólaunað aukastarf. Úr þessu hvort-
tvegga yrði bætt, ef frumvarp það,
sem nú liggur fyrir Alþingi, næði
fram að ganga. Er þess raunar lítil
von, meðan íhaldsflokkurinn er þar í
meirihluta. Þó ætti slíkt nauðsynja-
mál sem þetta ekki að þurfa að verða
flokksmál. Kauptúnið mundi, samkv.
frumv., borga mestan hluta kostnað-
arins, sem af breytingunni leiðir, en
Dómsmálaráðuneytið sjá um veitingu
embættisins. Mundi bæjarfógeti þá
hafa þau störf með höndum, er
hreppsstjóri og oddviti annast nú og
auk þess dómstjórn í umdæmi þessu.
Er það líkt og nú er á Siglufirði og
hefir þar vel gefist. Ýmsir munu líta
svo á, sem hjer sje á ferðinni hje-
gómsmál eitt. Að Norðfjörður muni
enn eins og áður komast af með
sama fyrirkomulagið. En svo ekki.
Norðfjörður hefir vaxið svo mjög
undanfarin ár, að slíkt er óhugsandi
framvegis. Hreppsnefndin hefir nú
bent á leið — þá sömu og Siglu-
fjörður fór — nema hvað Norðfjörð-
ur tekur mun meiri þátt í öllum
kostnaði — og vænta allir þess, að
þingið sjái nauðsyn málsins og bæti
úr hinni tilfinnanlegu vöntun, sem
hjer er á lögreglustjóra og dómara,
og að stjórn sveitamálanna verði
komið í sem best og tryggast horf.
Enginn mun amast við því, þó þing-
ið velji aðra leið, en í frumvarpinu er
bent á, ef hún tryggir nægilega það,
sem til er ætlast.
En hjer má helst enginn dráttur á
verða. Með hverju árinu sem líður
verður þörfin æ augljósari og brýnni,
og að svo komnu máli skal engum
— hvorki íhaldsmönnum nje öðrum
á Alþingi — vantreyst um rjettsýni
í þessu máli. Bæjarrjettindin eru grund-
völlurinn að tryggri framtíð þessa
staðar, og þau hljóta að fást fyr eða
síðar.
Samkvæmt síðustu fregnum frá
Reykjavík eru bæjarrjettindi Norð-
fjarðar fallin á Alþingi. Lagðist alls-
herjarnefnd Efri deildar á móti mál-
inu, eftir að hafa hugsað um það í
mánuð. Við atkvæðagreiðslu voru á
móti: Jóhannes Jóhannesson, Eggert
Pálsson, Ingibjörg H. Bjarnason, Björn
Kristjánsson og Halldór Steinsson,
úr íhaldsfl., en Guðmundur Ólafsson
og Ágúst Helgason úr Framsókn. Með
voru: Ingvar Pálmason, Jónas frá
Hriflu og Einar á Eyrarlandi, úr Fram-
sókn, og Jóhann Jósepsson úr íhaldsfl.
Jón Magnússon og Gunnar Ólafsson
greiddu ekki atkv. og Sig. Eggerz var
fjarverandi. Var frumv. þannig felt með
7 atkv. gegn 4. í næstu blöðum mun
nánar minst á málið.
Ritstjóri og ábyrgðarmaður
Jónas Guðmundsson
Prentsmiðja Sig. P. Guðmundssonar, Seyðisfirði
