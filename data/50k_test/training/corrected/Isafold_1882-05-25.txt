Árgangurinn kostar 3 kr.
innanlands, en 4 kr.
erlendis. Borgist í júlímán.
Ísafold.
Pöntun er bindandi fyrir
ár. Uppsögn til áraskipta
með tveggja mán. fyrirvara.
Auglýsingar í blaðinu kosta 10 aura fyrir hverja línu með meginmálsletri, en 8 aura með smáletri.
IX 11.
Reykjavík, fimmtudaginn 25. maímán.
1882.
Útlendar frjettir.
Khöfn 6. maí 1882.
Nú um þessi mánaðamót hefir Glad-
stone vikið nokkuð í annað horf en
áður ráðunum við Íra. Hann hefir
látið lausa oddvita andvígisflokksins
írska, þá Parnell, Dillon, O'Kelly o. fl.,
er verið hafa í haldi í allan vetur.
Við það sagði jarl drottningar yfir Ír-
landi, Cowper lávarður, af sjer völdum,
og slíkt hið sama Forster, stjórnar-
herrann fyrir Írland. Jarl er orðinn í
Cowpers stað Spencer lávarður, en
stjórnarherra Cavendish, bróðir Har-
tington Indlandsstjórnarherra. Ráða-
breytni þessi og mannaskipti stefna
að því að lina á Írum tökin, og freista,
hvort eigi gangi þeir betur fyrir blíðu
en stríðu. Er þar spáð misjafnt fyrir.
Svo segja þó sannfróðir menn og skil-
orðir, að stórum hafi færzt saman ó-
spektarsviðið missirið sem leið, en á
illvirkjum hafi svo mjög borið fyrir þá
sök, að æsingaseggir hafi sjeð sitt ó-
vænna, er Gladstone veitti Írum hina
miklu rjettarbót í fyrra sumar, búnað-
arlögin nýju, og því færzt í jötunmóð
að spilla öllum góðum árangri þeirra
þegar í stað. Hefir nú Gladstone í
hyggju að auka enn við á þessu þingi
frekari rjettarbótum til handa Írum,
svo sem að láta ríkissjóð hlaupa undir
bagga með skuldugum leiguliðum um
jarðargjöld, er þeir Parnell hafa eggjað
þá á eða boðið þeim jafnvel að refjast
um í lengstu lög, en af fjeránsdómum
landsdrottna hafa aptur spunnizt morð-
ráðin á hendur þeim. Er nú mælt, að
þeir Parnell muni hafa aptur tekið
það boðorð og látið líklega um góðar
undirtektir við nýmæli Gladstones.
Fiskisýningin í Edínaborg hófst 12.
f. m, svo sem til stóð, og var lokið 29.
s. m. Komu þar 138,000 manna, og
ágóði af fyrirtækinu 40,000 kr.
Mac Lean, maður sá, er Viktoríu
drottningu veitti banatilræði í vetur,
reyndist vitskertur og varð því sýkn
fyrir kviðdómi 19. f. m.
Viktoría drottning hjelt 27. f. m.
brúðkaup yngsta sonar síns Leopolds,
hertoga af Albany, og Helenu, prin-
sessu frá Waldeck, systur Emmu Hol-
landsdrottningar. Var þar saman kom-
ið fjöldamargt stórmenni af ýmsum
löndum og mikið um dýrðir.
Loptkveikja í kolanámu nærri Dur-
ham á Englandi varð að bana 37 verk-
mönnum þar 19. f. m.
Hínn 20. f. m. andaðist Charles Dar-
win, nafntogaðastur náttúruspekingur á
þessari öld, enskur; hafði þrjá um sjötugt.
Bismarck stefndi saman ríkisþing-
inu þýzka á aukafund 27. f. m. Á
þar til skarar að skríða um nýmæli
hans hin miklu: um einokun tóbaks-
spuna til fjárplógs ríkissjóði, vátryggis-
lög handa verkmönnum o. s. frv.
Gortschakoff kanselleri sagði af sjer
forstöðu utanríkismála fyrir Rússakeis-
ara snemma í f. m., en við tók de
Giers, aðstoðarmaður hans í mörg ár,
og sagður meiri vin Þjóðverja en hann.
Hafði Gortschakoff gegnt því embætti
sínu í 25 ár. Hann er nú kominn á
níræðisaldur og þrotinn mjög að heilsu.
Hinn 27. f. m. andaðist Ralph E-
merson, nafntogaður spekingur og
skáld í Bandaríkjum í Vesturheimi,
nær áttræður.
Hjer í Khöfn hafa látizt nýlega
þessir merkismenn:
Balthazar Christensen yfirrjettarmála-
flutningsmaður, og þingmaður í meir
en 40 ár, einn af höfðingjum vinstri-
manna, góður formælandi Íslendinga á
Hróarskelduþingi forðum. Hann dó
20. f. m., áttræður.
Otto Fr. Müller, fyrrum hæstarjett-
ardómari. Dó 21. f. m., hálfáttræður.
W. Wain, etazráð, annar forstöðu-
maður og eigandi mestu stórskipa-
smiðju Dana, enskur að uppruna. Dó
30. f. m., rúmlega sextugur.
Landvarnarlaganefndin í landsþing-
inu klofnaði í 4 hluti, Síðan var málið
lagt í salt aptur um sinn Er það nýtt
hrakfall stjórninni til handa. — Fjárlögin
enn í samningsnefnd. Allt á huldu,
hvernig fara muni.
29. apríl veitt 12. læknishjerað (Þing-
eyjarsýsla) Jóni Sigurðssyni lækna-
skólakandídat.
18. apríl dæmdur síra Sigurgeir
Jakobsson á Grund af hæstarjetti frá
kjóli og kalli.
Herra Tryggvi Gunnarsson og
bráðabirgðalög frá 16. febr. þ. á.
Í »Ísafold« (IX 9.) hefir herra Tryggvi
Gunnarsson, eins og hann sjálfur að orði
kemst, »tekið sjer það Bessaleyfi«, að kenna
mjer grein í sama blaði (VIII 30.) um
breytingartillögu sína við útflutningsgjalds-
lagafrumvarp stjórnarinnar, þá sömu, sem
landshöfðingi og ráðherra síðan hafa verið
að reyna að bæta úr, hinn fyrri með laga-
þýðingu, hinn síðari með bráðabirgðalögum.
Hefði herra Tr. G. haldið sjer eingöngu
við greinina, sem hann kennir mjer, án
þess út úr henni að leiða neinar ályktanir,
sem snerta mig persónulega, þá mundi jeg
hafa leitt ummæli hans hjá mjer. En—
með því hann beinist að mjer, sem þing-
mannni, neyðist jeg til að svara honum.
1, Sveigir herra Tr. G. að mjer, að jeg
hafi ekki verið samvizkusamur þjóðfulltrúi,
hafi jeg á þingi sjeð gallann á breytingar-
tillögu sinni og þó þagað við henni, og
jafnvel »líklega« gefið henni atkvæði mitt.
Herra Tr. G. gleymist, að í þeirri grein, sem
hann er að andæfa, segir, að frá sjónarmiði
þeirra þingmanna, sem eins og hann, álitu
síldina spítalagjaldskylda, hafi breytingin
ekki verið góður búhnykkur. Jeg hjelt
síldina aldrei spítalagjaldskylda, og hefði
því, eins og jeg leit á málið, vel getað gefið
tillögunni atkvæði mitt, án þess með því að
baka landssjóði nokkurt löglegt tekjutjón.
Innfrá sjónarmiði herra Tr. G., sem full-
yrti, að spítalagjald ætti að greiða af síld,
var breytingartillagan of fljóthugsuð. Og
þó jeg hefði »eytt löngum tíma með
breytingavafsi og þrátti« um þetta atriði, og
þó jeg hefði varað herra Tr. G. við í þessu,
eins og jeg gjörði í sumu öðru (t. d. áætl-
uninni um ábúðar- og lausafjárskattinn,
sem hann og hans leiðtogarar - þar var hann
ekki »Kári« —settu inn í fjárlögin fyrir 1882
og 1883, fyrir fyrra árið með hærri, fyrir
síðara árið með hjer um sömu upphæð,
eins og skatturinn í raun og veru greiddist
1880, þótt peningur manna hafi stórum
fækkað síðan, og sje nú óðum að fækka, og
ekki líti út fyrir annað, en jarðir í sumum
sveitum leggist í eyði),—til hvers hefði það
verið? Ætla herra Tr. G. hefði eigi fundið
sjer skylt að »bæta niður« skoðanir mínar
og »spádóma«, eins í þessu eins og öðru?
Lætur hann ekki í ljósi þá góðu »von, að
það þurfi skemmri tíma til að bæta niður
spádóma mína hjer eptir«, án þess að gjöra
mun á því, hvort þeir eru rjettir eða rangir?
Hann er búinn að finna þjóðráðið: að
hroða málunum af á þingi, og fá svo ráð-
herrann til að kippa í liðinn eptir á með
bráðabirgðalögum. Er það nú »samkvæmni«,
að átelja mig í öðru orðinu fyrir það, að
jeg hafi »eytt löngum tíma« til að verja
skoðanir mínar, en í hinu orðinu fyrir það,
að jeg hafi ekki komið vitinu fyrir sig í
atriði, sem jeg skoðaði frá allt annari hlið
en hann? Er það »góðvild« og »sannleiks-
ást«, að lýsa yfir tilhlökkun sinni til þess,
að spádómar mínir verði eptirleiðis fljótt
»bældir niður«, hvort sem þeir eru á góðum
rökum byggðir, eða ekki? Eða er þessi
tilhlökkun máske byggð á einhverri utan-
þingsálykt, sem bindur herra Tr. G. fyrir
fram? Mín von er nú önnur, og hún er
sú, að á komandi þingum verði meðferð málanna vönduð, og að það, sem rjett er og
landinu gagnlegt, hvort það kemur frá herra
Tr. G., mjer eða öðrum þingmönnum, verði
hvorki »bælt niður« með ofsa nje undirróðri.
2. Herra Tr. G. hefir sjálfur játað at-
hugaleysi sitt á þingi, og mætti með því
vera úttalað, væri ekki sú lagfæring á at-
hugaleysinu eptir þing, sem hann er svo
hróðugur af — bráðabyrgðalögin — væri hún
ekki enn þá ver hugsuð, en breytingartil-
lagan sjálf. Herra Tr. G., sem er þing-
maður, fær ráðherrann til að gefa út bráða-
byrgðalög ofan í ný út komin lög um sama
efni, sem löggjafarvaldið í heild sinni hefir
samþykkt; hann ýtir undir ráðherrann —
og hrósar sjer af - að misbjóða anda stjórn-
arskrárinnar, og bókstafnum með (11. gr.),
því það »bar enga bráða nauðsyn til« neinna
bráðabyrgða ráðstafana, ekki einu sinni frá
sjónarmiði þingmannsins sjálfs með því lands-
höfðingi var með þýðingu sinni á spítalalög-
gjöfinni (Stj.tíð. 1882, bls. 9—10) þegar bú-
inn að bjarga málinu fullt eins vel eins og
bráðabyrgðalögin frá 16. febr. þ. á. gjöra.
Með þessu ráðlagi sínu hefir þingmaðurinn
komið stjórninni upp á það eptirleiðis, ef
henni þykir eitthvað að einhverjum lögum,
sem frá alþingi koma, og ef einhver hlut-
samur þingmaður, sem er á ferð í Kaup-
mannahöfn, »allra þegnsamlegast skýrir Oss
frá«, að sú eða sú grein í ný út komnum lög-
um »munni ekki vera samkvæm því, sem al-
þingi ætlaðist til«, o. s. frv. — þá annaðhvort
að hafna þeim, og gefa út bráðabyrgðalög í
staðinn, eða staðfesta þau, og þá breyta þeim
jafnsnemma með bráðabyrgðalögum. Það
er einn af hyrningarsteinum sjálfsforræðis-
ins, að stjórnin getur ekki breytt lögum,
sem frá þinginu koma, eins og hún hafði
heimild til meðan þingið var ráðgjafarþing.
Um þennan hyrningarstein hefir herra Tr.
G. fengið ráðherrann til að losa, og ráðherr-
ann hefir ekki verið seinn til að ganga á lag-
ið. Hafði herra Tr. G. nokkurt umboð frá
alþingi til þessa? Hann hafði umboð frá
neðri deild þingsins í öðru máli; hvað
hefir hann þar afrekað? Herra Tr. G., og
sá flugnahöfðingi, sem hefir komið þessari
flugu í munn honum — því varla mun herra
Tr. G. hafa tekið þetta, heldur en sumt ann-
að, upp hjá sjálfum sér - hafa með þessu
skriflega og munnlega bruggi við ráðherrann
gefið öðrum hlutsömum þingmönnum ískyggi-
legt eptirdæmi og stjórninni undir fótinn að
gjöra sjer eptirleiðis, þegar svo ber undir,
dælt við löggjafarvald þingsins. Og þetta
hafa þeir gjört án nokkurs umboðs frá þing-
inu og alveg að nauðsynjalausu, svo »hin
síðari villan er orðin argari hinni fyrri«.
En - herra Tr. G. hefir gjört þettað beztu
meiningu. Hann samdi breytingartillöguna
góðu í beztu meiningu, og gjörir yfir höfuð
allt, sem hann gjörir, í beztu meiningu, ann-
aðhvort við landið, eða við einstaka menn.
Þó jeg sje ekki samdóma sálmaskáldinu um
það, að »góð meining enga gjöri stoð«, þá
er hitt víst, að sjer í lagi í opinberum
málum þarf meira með. Hinni góðu mein-
ingu þarf nauðsynlega að vera samfara dá-
lítil sjálfstæð hugsun, þekking og festa.
Bessastöðum, 15. maí 1882.
Grímur Thomsen.

Nokkur orð
út af »Brjefi til Íslendinga um lærða skól-
ann frá Velvakanda og bræðrum hans«,
rituð af
Benedict Gröndal.
(Niðurlag).
4, Fjórða orsökin til hnignunar skólans—
ef annars má svo að orði kveða, því höfund-
urinn álítur líklega allt sem hnignun, af því
hann lifir í Ideölum — Er hið bágborna bók-
lega ástand í skólanum. Fyrrum hafði skól-
inn sölu bókanna á hendi, og þá vantaði
piltana aldrei bækur; nú er sumstaðar í
bekkjunum ekki til nema níu eða tíu bæk-
ur handa tuttugu og allt að þrjátíu mönn-
um, og varla það. En hjer við bætist nú
einnig tregða sjálfra piltanna til að kaupa
bækurnar — kann ske höfundurinn vilji kenna
kennurunum um það? Einu sinni var kenn-
urunum skipað að panta bækur handa pilt-
unum, hverjum í sinni grein; en svo gengu
piltarnir hópum saman aptur úr skaptinu
um að kaupa það sem pantað hafði verið,
svo jeg var nærri því kominn í mál út af
öllu saman, og þakka eg framvegis fyrir það
embætti. Yfir höfuð má segja, að í skólan-
um sje lesið á tómar skruddur, sem engum
manni getur verið ánægja í að ljúka upp;
það er eins og engum manni detti í hug, að
fallegar útgáfur og vel vandaðar bækur geti
örfað mann til að lesa þær-en eptir skoð-
unum höfundarins getur enginn Rector og
enginn umsjónarmaður skyldað pilta til þess
að hver eigi sína bók, því hvar er þá frelsið,
sem piltarnir eiga að hafa?
Það eina sem vjer getum vonast til, er að
alþingi skerist í málið og láti gjöra breyt-
ingar á reglugjörðinni. En reglugjörð fyrir
skólann verður að ná yfir meira en kennslu-
greinarnar; skólinn er meira en kennsla. Yfir
höfuð finnst mjer eldri reglugjörðin betri, og
þykist eg engan meiða með þessum orðum.
Hvað það snertir, að piltar og umsjónar-
menn sendist á »verstu fúkyrðum« (brj. bls.
5—6.), þá er óhætt að fullyrða, að þetta eru
hrein ósannindi og rangur áburður bæði upp
á kennara og pilta; og enda þótt einhverju
sinni hefði slegið í hart, þá þekkjum vjer
nóg dæmi til slíks annarstaðar, og væri það
því síður furða að slíkt gæti orðið hjer á
landi, þar sem skólasveinar hafa miklu meira
frelsi og sjálfræði en annarstaðar. Það er
merkilegt að taka »hinar óþvegnustu sögum«
(brj. bls. 2) fyrir svo góða og gilda vöru, að
þær sjeu berandi á borð fyrir almenning,
gefa mönnum rangar hugmyndir og stæla
pilta upp til óhlýðni og illsku. Hvað um-
sjóninni viðvíkur, þá er eg ekki fær þar um að
dæma; eg veit einungis það, að hægra er að
finna að öllu en bæta, og svo má allt níða
að í ekkert gott sjáist.
Hvað þennan Heegaard snertir, sem höf.
er að vísa til, þá þekki jeg ekki þá bók,
og held jeg fari ekki að vera mjer út um
hana. Kann ske nú eigi að fá handa oss
danskan umsjónarmann, eins og danskan
landlækni.
Það sem jeg einkum vildi óska að stæði í
reglugjörðinni, er þetta:
1. Að burtfararprófið félli alveg burt, en að
rector gefi piltunum burtfararvottorð sam-
kvæmt frammistöðu þeirra um allan skóla-
tímann, eptir því sem einkunnabækurnar
greina. Eða, ef burtfararprófið ekki verð-
ur afnumið, þá
a, að það verði haldið í júnímánuði í sein-
asta lagi.
b, að fyrri hlutinn reiknist fyllilega með.
2. Að tröpputal allra fræðigreina verði jafnt,
svo engin verði tekin fram yfir aðra.
3. Að engin geometria verði kend í neðsta
bekk, og engin skript í skólanum.
4. Að þýzka verði kend í öllum bekkjum.
5. Að náttúrusögu-kennslunni verði haldið
áfram upp eptir til enda, en ekki hætt við
hana um langan tíma, eins og nú er gjört.
6. Að piltum verði gjört að strangri skyldu
að eiga allar kennslubækur, og fátækir
piltar styrktir til að eignast þær.
7. Að trúarbragðakennsla verði minnkuð.
Piltar verða ekki heiðnir fyrir það; þeir
halda bænir kvöld og morgna og fara í
kirkju á ákveðnum dögum.
8. Að þær reglur fyrir skólann, sem undir-
skrifaðar eru af stiptsyfirvöldunum og nú
útbýtt meðal pilta, verði innifaldar í aðal-
reglugjörð skólans (með breytingum).
Fleira man jeg nú ekki að telja að sinni,
enda býst jeg ekki við að neitt af þessu verði
tekið til greina. Jeg skrifa einungis mínar
eigin hugsanir.
Þessi orð hefi jeg ritað af því mjer var
sent brjefið, en síður af því, að jeg finni mig
svo mikið snortinn af því, sem í því stendur,
og bið jeg nú »Velvakanda« að virða á hægra
veg fyrir mjer, og eigi taka orð mín svo, sem
jeg hafi ætlað að styggja hann eður meiða.
3. maí 1882.
Nokkur orð um mislinga.
Með því að hætt er við, að mislinga-
sýkin berist út um land í sumar og sá
sjúkdómur er flestum ókunnur, álít jeg
nauðsynlegt, að gefa almenningi nokk-
ura lýsing á honum. Haustið 1868
barst þessi sjúkdómur til norðurlands,
og gaf þá hjeraðslæknirinn á Akureyri
út lýsingu á honum eptir undirlagi
amtmannsins í norður- og austuramt-
inu, og er eptirfarandi lýsing að mestu
leyti samhljóða henni.
Mislingasýkin byrjar að öllu leyti á
sama hátt og kvefsótt: með hósta og
hæsi, stundum hnerrum, höfuðverk,
beinverkjum, magnleysi, rennsli úr nefi
og augum; augun þola ekki heldur
birtuna. Stundum skiptast á kulda-
og hitaköst, og börn fá stundum óráð.
Sumir fá tak fyrir brjóstið, aðrir kverka-
bólgu, en aðrir ógleði og uppköst.
Allt þetta getur verið með vægara
eða frekara móti, og varað skemur eða
lengur; vanalega helzt það nálægt 4
dögum, og að þeim liðnum fer að slá
út rauðum blettum um hörundið. Þeir
byrja optast nær um niðurandlitið, en
færast þaðan niður eptir öllum líkam-
anum. Blettirnir eru litlir, kringlóttir,
standa lítið eitt fram á hörundinu, og
optast má sjá því líkast sem ofurlitla
Tekið eptir lausu blaði, er hinn setti landlæknir
hr. J. Jónassen hefir látið prenta og sent hjer-
aðslæknunum til útbýtingar. bólu í miðjum blettinum. Þeir standa
hver út af fyrir sig, en stundum svo
þjett, að í fljótu bragði er að sjá sem
stóra, ýmislega lagaða, flekkótta eða
dropótta skildi á hörundinu. Opt eru
þeir ekki nema sólarhring að færast
um allan líkamann, en stundum geng-
ur til þess nokkuð lengri tími, enda 3
eða 4 dagar. Fyrir kemur það, að
þeir byrja ekki í andlitinu, heldur í út-
limunum, eða að þeim slær alls eigi
út neinstaðar. Sóttarþyngslin fara vana-
lega vaxandi þangað til blettunum er
slegið út, og meðan á því stendur, er
sóttin opt hvað skæðust, en úr því fer
vanalega að draga úr henni. Þeir blett-
irnir sem fyrst komu, taka þá vanalega
að blikna, og svo hverjir af öðrum í
sömu röð og þeim sló út. Hóstinn
helzt enn, en losar meira fyrir brjóst-
inu; rennslið úr nefinu verður minna
og þykkra; augun þola að sönnu eigi
birtuna, en eru þó ekki eins viðkvæm
og áður. Loksins hverfa blettirnir
með öllu, en eptir það hreistrar hör-
undið og fylgir því þá optast nokkur
niðurgangur og sviti eða mikið þvag-
rennsli. Hreistrið er smágjört og sjest
ógjörla, þarsem svitinn er mikill, en bezt
sjest það aptur á móti þar sem hörund-
ið er þurt, eins og opt er í andlitinu.
Hinum sjúka batnar nú opt algjör-
lega á nokkurum dögum, ef varlega
er farið, en opt helzt líka hóstinn lengi
eptir að hreistrið er fallið af hörund-
inu, og öll önnur merki veikinnar eru
horfin.
Með því að sóttin er mjög næm, er
það áríðandi, að aðgreina sjúka frá
heilbrigðum svo sem fremst er unnt.
Það er nú sjálfsagt, að það er ekki
svo hægt, þar sem eins hagar til og
hjer á landi, að engin eru sjúkrahús,
en hýbýli manna víðast hvar þröng,
enda er auðvitað, að einhverjir þurfa
að annast hina sem veikir eru, og
hjúkra þeim; en þó mætti ef til vill
fremur enn gjort er forðast samgöngur
milli sjúkra og heilbrigðra bæja, og
og víðast munu vera til menn, sem hafa
haft sýkina, þegar hún fór hjer yfir
landið fyrir 36 árum, og ættu þeir
menn einkum að annast hina veiku,
því að það þykir sannreynt, að nálega
enginn fái þessa veiki optar en einu
sinni á æfi sinni. Næmust er veikin,
frá því hún byrjar og þangað til blett-
irnir eru komnir út.
Hvað meðferð á veikinni snertir, er
mest í það varið, að hinir sjúku fari
varlega með sig, og forðist allt, sem
þeim getur vesnað af. Hver sem veik-
ist ætti undir eins að leggjast í rúmið,
og ekki fara á fœtur, fyr en veikin er
afstaðin og hóstinn alveg hættur. Bezt
er að hiti sje heldur í meira lagi, og
allt af nokkurn vegin eins, þar sem
hinn sjúki liggur. Þá er og áríðandi,
að loptið sje svo hreint sem unnt er,
enda má vel hleypa inn hreinu lopti

við og við, ef þess er gætt að breiða
vel yfir hinn sjúka á meðan svo að
ekki komi kul að honum. Þegar hinn
sjúki þarf að skifta um nærföt eða rúm-
föt, verður að sjá um, að þau sjeu vel
þur og heit. Birtan má ekki vera
meiri en svo, að augu hins sjúka vel
þoli hana, og sjálfsagt að haga rúminu
svo, að hann horfi ekki móti glugga
eða ljósi, en á hinn bóginn er ekki
vert að dimmra sje en þegar hálfrökkv-
að er; yfir höfuð er bezt að fara eptir því,
hvað hinum sjúka finnst þægilegast fyrir
augun. Framan af veikinni, það er að
segja, þangað til blettunum er alveg
slegið út, og þeir aptur farnir að fölna,
mun varla þurfa gera ráð fyrir, að
matarlystin sje mikil, enda er þá bezt
að hafa hafraseyði og þvílíkt ljettmeti
til matar; en úr því sóttin fer að rjena,
má gefa hinum veika súpu af nýju
kjöti og mjólk — mjólkina má blanda
með vatni framan af, ef hinum sjúka
finnst hún of megn — og svo smám
saman úr því almennan mat, en þó er
bezt að borða ekki mikið í einu fyrst
í stað, og þá heldur optar, ef þess
þykir þurfa. Til drykkjar er bezt að
hafa kalt vatn eða kælandi mixtúru.
Ef þess er gætt vandlega, sem nú
hefir verið talið, mun sjaldan þurfa
margra „meðala" við í veiki þessari.
Þó verður að sjá um, að hinn sjúki
hafi hægðir, að minnsta kosti 2. eða 3.
hvern dag, og er því bezt að hafa
„laxerolíu" (oleum ricini) við hendina,
eða að öðrum kosti stólpípu.
Stundum geta, einkum á börnum,
brjóstþyngslin orðið svo mikil, að liggi
við köfnun; er þá gott að hafa eitt-
hvað heitt til drykkjar og gefa uppsölu-
meðal. Hóstinn helzt, eins og fyr var
sagt, opt lengi eptir það, að önnur
merki sjúkdómsins eru horfin, og er
það þá mest áríðandi, að hinn veiki
haldi sig í rúminu, og forðist að kul
komi að honum; en haldist hóstinn
samt sem áður, og einkum sje hann svo
ákafur, að hann varni sjúklingnum
svefns, verður að leita meðala við hon-
um, og þykir hjer óþarfi að tilgreina
meðulin, þar eð þeir, sem kynnu að
vilja útvega þau fyrir fram, þó
þurfa að leita til lækna til þess að fá
þau. Þó skal þess getið, að það er
gott að hafa dúk vættan í köldu vatni
um hálsinn, og væta hann eins opt og
þeim sjúka finnst þægilegt.
Mislingar eru í sjálfu sjer ekki hættuleg-
ur sjúkdómur ef vel er með farið,
en geta að öðrum kosti orðið hættuleg-
ir og enda banvænir, og því verður
einkum að varast að fara of snemma á
fætur, þó sjúklingnum finnist hann fær
um það,. Hvernig sem á stendur, er
ekki hættulaust að koma undir bert
lopt, fyr en 1/2 mánuði eptir að sjúk-
dómurinn kom í ljós.

Í VIII. 31. og IX. 2. blaði Ísafoldar
er þess getið að Tryggvi Gunnarsson
hafi stofnað síldarveiðafélag við Eyja-
fjörð árið 1880. — Þareð herra Tr. G.
er nú erlendis og þess vegna ekki víst
hvort blöð þessi berast honum í hend-
ur, og jeg að öðru leyti kann Tr. G.
að því að hann vill ekki láta eigna sér
það sem hann ekki á, skal eg leyfa
mjer að leiðrjetta þessa missögn.
Veturinn 1878—79 var Einar B. Guð-
mundsson á Hraunum í Fljótum erlend-
is, til að kynna sjer síldarveiði Norð-
manna og ýms fiskiáhöld. Eptir að
hann kom heim, samdi hann langa og
glögga ritgjörð um síldarveiði, sem
prentuð er í Norðlingi. Jafnframt þessu
skrifaðist hann á við kaupmann í Nor-
egi Lars Brekke og ráðgaðist um við
hann, hvernig tiltækilegast mundi vera
að koma hjer á innlendum síldarveið-
um; varð það út úr, að L. B. bauðst
til að útvega helming þess fjár sem út-
haldið mundi kosta en hinn helminginn
skyldu Íslendingar leggja til og svo
skipta skaða og ágóða til helminga.
Bæði var það, að til þessa útheimtist
talsvert fje, og svo var síldarveiði hjer
þá lítt kunn, og voru því fyrst daufar
undirtektir undir fjársamskotin. Ætlaði
E. B. G. engu að siður, með tilstyrk
undirskrifaðs, að reyna, að standast
kostnaðinn að hálfu leyti. Sendi því
L. Brekke stórt skip til Eyjafjarðar
með öll áhöld til síldarveiðanna; brá
E. B. G. þá jafnskjótt við og fór til
Akureyrar, og þar eð honum þótti
öllu vissara, að stofnað yrði fjelag hjer
til þessa að helmingi móti Norðmönn-
um; varð Tr. G. góður aðstoðarmaður
hans til að fá menn til að skrifa sig
fyrir hlutum, sem alls áttu að vera 20
(10 íslenzkir og 10 norskir upp á 1000
kr. hver), þó mun þá ekki hafa selst
meira en 6 hlutir.
Rjett á eptir aflaðist vel, og þá
gengu hlutabrjefin greiðlega út. Tr. G.
var kosinn framkvæmdarstjóri fjelags-
ins. Af þessu er auðsætt, að Einar,
en ekki Tryggvi, hefir stofnað síldar-
veiðafjelag þetta, en að hinn síðar-
nefndi, þegar skip og öll áhöld voru
komin til Einars, varð við það riðinn,
og kom þar fram, sem hvívetna, sem
áður og dugandi drengur.
Það mun orðum aukið, að „fjelags-
menn hafi fengið fje sitt fjórum eða
fimm sinnum endurborgað", en þó svo
sje ekki, þá er ágóðinn samt mikill.
Í sambandi við þetta skal jeg geta
annars fyrirtækis, sem helzt lítur út
fyrir að ekki verði þeim, er fram-
kvæma það, eins fjevænlegt og síldar-
veiðin. Fyrir nokkrum árum lá ein
fiskiskúta Færeyinga hjer á Siglufirði
um 6 vikna tíma, rjeru hásetar á
skipsbátunum til fiskjar og slægðu
ætíð að kveldi fiskinn um borð og
köstuðu slógi og hausum í sjóinn.
Menn tóku þá eptir því, að þetta
haust hjelzt fiskur óvanalega lengi við
hjer á firðinum, og þökkuðu menn
það niðurburðinum. Hjer er svo hátt-
að, að sjósókn er ill, þar sem sækja
þarf 2—3 vikur út í opið haf, verður
því sjór fljótt ósætur, en hjer inn á
firðinum má sem optast róa, hvernig
sem veður er. Einar á Hraunum og
undirskrifaður vildu því gjöra tilraun,
hvort ekki mundi hægt að búa til
fiskimið hjer á firðinum, en sökum
heyanna var ekki hægt að fá menn
hjer til sjóróðra um sláttartímann;
fengum við því 3 skip leigð frá Noregi
fyrir okkar reikning með vönum fiski-
mönnum á og ljetum þau liggja hjer
lengst af á firðinum; rjeru skipverjar
á bátunum og slægðu allan fiskinn
inn á firðinum. Við skipstjórana var
gjörður samningur og staðfesti sýslu-
maður Skagfirðinga samning Einars
við einn skipstjórann, sem „notarius
publicus". Samningarnir voru allir
samhljóða. Svo hefir nú brugðið við,
að þar sem að undanförnu enginn fisk-
ur hefir verið á firðinum eptir vetur-
nætur, þá var nú fram að jólaföstu
hlaðfiski hjer inni og er ekki alveg
fiskilaust enn; þakka menn þetta nið-
urburðinum. Þessa skal getið, ef ein-
hverjir vildu reyna slíkt hið sama, en
öðrum til varúðar skal þess einnig
getið, að hinn setti amtmaður okkar á-
leit að þetta væri ólögleg veiðiaðferð og
bauð sýslumönnunum í Skagafjarðar-
og Eyjafjarðarsýslum að lögsækja okk-
ur Einar, samkvæmt tilskipun 13. júní
1787 1. kap. 10. gr., sem kveður svo
að orði: „Vore Undersaatter skulle
til den islandske Handel og Fiske-
fangst, allene bruge indenlandske
Skibe". Sýslum. Skagfirðinga áleit
veiðiaðferðina ekki ólöglega og varð
því ekki strax af lögsókninni; amt-
maður skaut til landshöfðingja, hvort
okkur skyldi lögsækja eða ekki, lands-
höfðingi til ráðgjafans, og hefir hann
nú ákveðið að lögsókn skuli fram fara.
Það er eptirtektavert, að eptir
þessu, þá eru Norðmenn þeim mun
rjetthærri en vjer Íslendingar, að ef
þeir að eins byggja hjer einhvern
húskofa og borga 400 fyrir borgara-
leyfi, að þá mega þeir (sem innlendir
borgarar) fiska á utanríkisskipum, en
innlendir íslenzkir borgarar ekki, og
jafnvel ekki þar, sem Frökkum og
Englendingum, samkvæmt þjóðarjett-
inum, er heimilt að fiska á sínum skipum.
Skyldi þetta vera samkvæmt 51.
gr. stjórnarskrárinnar.
Siglufirði 28. febrúar 1882.
Snorri Pálsson.
Vjer getum þess um leið og vjer auglýsum
þessa fróðlegu grein, er oss barst með síðasta
norðanpósti, að vjer í Ísaf. 2. tbl. þ. á. kennd-
um síldarveiðafjelag það, sem um var að
ræða, við Tr. Gunnarsson að eins af því, að
fjelagið var venjulega kennt við hann, enda
sýnir grein þessi, að það var með öllu rjett,
er vjer tókum svo til orða, að Tr. G. hefði
»hlutast til um, að stofna« það; með því var
eigi útilokað, að aðrir hefði einnig átt hlut
í því og hann ef til vill meiri.
Þar sem í Ísafold var kveðið svo að
orði um ágóðann: »að sagt væri« o. s. frv.,
þá var það byggt á því, sem lýst var yfir á
almennum fundi hjer í Reykjavík og sem
ýmsir, er við voru staddir, kváðu samkvæmt
brjefum merkra manna úr Eyjafirði, en
enginn mælti á móti. Ritst.
Frá fiskisýningunni í Edinborg
eptir
G. Lambertsen.
Sýningin var opnuð þ. 12. apríl stundu
af hádegi með talsverðri viðhöfn; kostaði
þá innganga 4 kr. 50 aura, og var þann
daginn lítið gefið sig við að skoða sýnisgripi;
þann 13. kostaði innganga 2 kr. 25 a., og
hjelst það við til 23.; þá var innganga sett
niður í 90 aura. Alls urðu inngjöld við
sýningu þessa £ 5400, hjer um bil 97,000
krónur; talsverður afgangur er sagt að
verði, þá útgjöld eru dregin frá, og er ætlað
að verja honum í stofnun til að bæta kjör
ekkna og munaðarlausra barna fráfallinna
fiskimanna.
Af sýnisgripum er helzt að geta þessara:
Áhöld til að útklekja laxi og silungi, voru
þar frá fleirum, og var ungviðið að kvikna
þar úr hrognunum svo þúsundum skipti af
ýmsum lax- og silungstegundum, sem nú
er orðið svo almennt tíðkað í Evrópu og
Vesturheimi, að fylltar eru ár og vötn
með ungviði þessu, til að týmga þar veiði,
sem hún aldrei hafði áður verið, og svo er
mikið að þessu gjört, að ungviði er flutt
langar leiðir landa á milli. Árið 1871 var
ungviði lax og silungs fyrst flutt frá Eng-
landi til Ástralíu og Nýja Sjálands, og er
þar nú mikil veiði í ám og vötnum, hvar
þessir fiskar ekki fengust áður; svo er
þessi kunnátta búin að ná mikilli fullkomn-
un, að menn jafnvel með kynblöndun um
leið bæta fiskakynið; vötn og ár eru því nú
orðin eiganda miklu arðmeiri eign en land
til akuryrkju og kvikfjárræktar, því dæmi
eru hjer til á Skotlandi, að laxar hafa
veiðst, sem jafngilda tveimur vænum
sauðum; sá stærsti, sem veiðst hefir, veidd-
ist í ánni Tay þann 20. júní 1870, vóg 70
pd. ensk, og seldist fyrir rúmlega 172 kr.,
því nýr lax selst hjer dýrara en niðursoðinn
eða öðruvísi meðhöndlaður, að reyktum
undanskildum, sem þó lítið tíðkast hjer;
lifandi silungar frá New York, tveggja
þriggja og fjögra ára gamlir, voru sýndir,
og voru við beztu heilsu eptir fjórtán daga
ferð, og í engu frábrugðnir þeim, er tíðkast
á voru landi, og voru það þó uppalningar.
Margvíslegar fyrirmyndir (Model) af
fiskibátum voru til sýnis frá ýmsum smið-
um, og er ekki annað hægt í stuttu máli að
segja um þær, en að þar var margt af-
bragðslag að sjá, sem án alls efa tekur
langt bátalagi okkar fram. W. M. Jarvis,
bátasmiður í Austruther, hafði þar fjórar
fyrirmyndir og fjekk verðlaun fyrir allar,
alls um 1170 kr., og voru þær afbragð; Hay
& Co. í Lerwick hafði sent tvær mjög
góðar fyrirmyndir, og Tellev Lassen í Aren-
dal í Noregi eina af fiskiduggu með seglum
og reiða, og var sú og mjög álitleg. Margar
fyrirmyndir af gufufiskiskipunum voru og á
sýningunni, og voru hvor annari fallegri;
nú er árlega að fara í vöxt brúkun gufu-
báta til fiskiveiða, og það svo útlit er fyrir,
að víða verði alveg hætt við seglskip til
fiskiveiða, bæði við síldarveiði og aðra veiði,
því hjer er nú mjög að fara í vöxt sú
veiðiaðferð að sigla fyrir, eða draga á eptir
skipinu með sjávarbotni eins konar slæðu-
net »Trawling nets«, og eru þau pokamynd-
uð og slæðist því allt, sem fyrir verður inn
í þau af alls konar fiski, og kveður svo
mikið að aflabrögðum í þau, að sagt er að
hásetar í Leith hafi fengið í sinn hlut frá
108 til 180 króna um vikuna. Þann 22.
apríl slæddist í eitt af netum þessum 6 álna
langur hákall og var honum jafnskjótt
sýnd sú virðing, að komast á sýninguna
í heilu lagi, og gisti hann þar í fimm daga;
þá fór hann að verða of stækur í nefi ná-
ungans og var þá tekinn á brott. Gufu-
skip til fiskiveiða eru búin hjer til og eru
að stærð 60 til 80 smálestir með 20 til 25
hesta afli; skip þessi seljast og hjeðan til
fiskiveiða að Spánarströndum, og líka þar
ágætlega; svona gufuskip tel eg væri af-
bragð á Íslandi, því það mætti brúka þau
eptir hentugleikum til hákarlaveiða, þorsk-
veiða, síldarveiða, og þess utan til milli-
flutninga, þegar svo bæri til að það borgaði
sig. Gufuaflið getur orðið að peningum á
margan hátt, og er enginn efi á, að slíkt
skip gæti fiskað betur en seglskip, sem í
logni ekki getur borið sig eptir björginni,
og spillir opt bezta veiðitímanum þannig
til einkis.
(Framh. síðar).
Auglýsingar.
Hafi Árni nokkur, sem mun hafa
andast árið 1873-74 eða um það skeið,
frá Briðjuholti í Árnessýslu, átt erf-
ingja á lífi, Guðrúnu að nafni, þá
óskar Þorsteinn sýslumaður Jónsson í
Reykjavík, að ná sem fyrst tali af
henni eða erfingjum hennar, og verður
hún eða þeir þá að hafa meðferðis ó-
rækar sannanir fyrir skyldleika þeirra
við nefndan Árna.
Sömuleiðis vill hann fá vitneskju um,
hvar Þuríður nokkur Guðmundssdóttir,
skyldmenni Höllu Jónsdóttur frá Götu
í Hrunamannahrepp, sem mun hafa
látist 1874 eða 1875, á heima, ef hún
(Þuríður) er á lífi, eða þá erfingjar henn-
ar, sje hún látin.
Rauður hestur gamall með hvíta stjörnu
í enni magur á hold, mark: blaðstýft fr.
h., hvatt vinstra; var í óskilum í Þing-
vallahrepp næstl. desemberm.; var hann
fóðraður í 14 daga eptir að skrifuð var
lýsing á honum, sem útgefandi þjóðólfs
geymdi hjá sjer óprentaða það sem eptir
var vetrar; eptir þann tíma var reynt upp-
boð á honum, en ekkert boð fjekkst og
ekki fóður lengur; var honum því slagtað
og háin hirt, hverrar eigandinn má vitja,
ef hann borgar áfallinn kostnað og þessa
auglýsingu.
Staddur í Reykjavík 12. maí 1882.
Jónas Halldórsson.
Útgefandi: Björn Jónsson, cand. phil.
Ritstjóri: Eiríkur Briem.
Prentuð í Ísafoldar prentsmiðju.