II, 9.
Kemur út 2-3 á mánuði,
32 blöð alls um árið.
þriðjudag 25. mai.
Kostar 3 krónur árg. (erlendis 4
kr.), stök nr. 20 aura. 1875
Peningabreytingin. Peningamennirnir mega
vara sig, að verða eigi innlyksa með hina gömlu peninga.
Svo sem vjer áður höfum getið (í II, 6), eru peningar þeir,
er á stendur «schieswig-holsteinsk Courant, þegar úr gildi
gengnir, en verður þó veitt viðtaka í jarðabókarsjóðinn hjá
landfógetanum) til júlímánaðarloka þ. á. Nú eru enn frem-
ur með tilsk. 24. marz ógiltir í Danmörku frá 1. nóv. í
haust allir hinir gömlu smápeningar fyrir neðan þrjú mörk:
tveggja marka peningar, markaðspeningar, áttskildingar, fer-
skildingar, tískildingar, tvískildingar, einskildingar, hálf-
skildingar og skildingsfimmtungar (1/5 úr skilding), en á Ís-
landi eru þeir gjaldgengir þangað til 6 mánudir eru liðnir
frá þeim degi, að tilskipun þessi er birt almenningi á venju-
legan hátt, þ. e. lesin á manntalsþingum í vor.
Hinum slesvík-holsteinsku peningum þurfa menn því
að vera búnir að koma af sjer í jarðabókarsjóðinn fyrir
1. ágúst þ.á. — sýslumenn eru skyldir að taka við þeim í
manntalsbókargjöld á þingum í vor —, en hinum smápen-
ingunum fyrir nýár í vetur að minnsta kosti.
Póstskipið kom hingað aðra ferð sína 4. (ekki 3 ) þ.
m., eða að eins 3 dögum síðar en ráð var fyrir gjört í ferða-
áætluninni, hafði ekki verið nema 8 daga á ferðinni frá Höfn.
það fór aptur 9. (ekki 8.) þ. m., og má nú vænta þess á
reglulegum tíma næstu ferð. Með póstskipinu komu þeir
feðgar konsúl Smith og sonur hans Jens, Eyólfur þorkelsson
gullsm. (frá Borg), Hólmfriður Hjálmarsen (frá Hitardal) og
systir landsh. frúarinnar. Enn fremur danskur þilskipaformað-
ur. Með því sigldu aptur til Khafnar frökenarnar Ragnhildur
Finsen (landsh.) og Sigríður Jónassen (háyfirdómara).
Skipafregn. 28. f. m. kom frá Hamborg skipið
Eduard (107.67, I. A. Pauls) með ýmsar vörur til Siemsens
verzlunar. — 4. þ. m. Robert Brown (107.43, John Conran)
frá Liverpool með salt til sömu verzlunar. — 9. s. m. Carl
Johan (123.72, Willumsen) frá Mandal með við til lausakaupa.
11. s. m. Achievement (262, Th. Bullock) frá Blyth með
3058 tunnur af steinkolum til konsúls Smiths. — 12. s. m.
Fredericia (89.00, Christjansen) frá Khöfn með ýmsar vörur
til sömu verzlunar. — 13. s. m. Urania (78.00, Jörgensen)
frá Mandal með við til lausakaupa. — 14. s. m. Salus (50.27,
Samuelsen) frá Mandal með við til lausakaupa. — 15. s. m.
I.Ykhens Haab (51.39, Pedersen) frá Khöfn með ýmsar vörur til
Thomsens kaupmanns. — 19. s. m. Perseverance (51.42, John
Weir) frá Peterhead, með Ritchie laxakaupmann og ýmsar
vörur, og fór samdægurs upp í Borgarfjörð.
Herskipið frakkneska (hið meira), Laplace, hafnaði sig
hjer 4. þ. m.
Alþingiskosningar. í Ísafjarðarsýslu 16. f. m. kosnir:
Jón Sigurðsson í Kaupmannahöfn með 57 atkv. og
Stefán P. Stephensen prófastur á Holti i Önundarfirði,
með 41 atkv. af 61.
Hinn 24. f. m. hefir konungur kvatt til alþingissetu :
Þórð Jónasson háyfirdómara,
Pjetur Pjetursson biskup,
Berg Thorberg amtmann,
Jón Pjetursson yfirdómara,
Jón Hjaltalín landlækni og
Ólaf Pálsson, prófast á Melstað.
Brauðaveitingar. Setberg veitt 27. f. m. (af landsh.)
síra Bjarna Sigvaldasyni á Lundi. Auk hans sóttu síra þorvaldur
Jónsson á Gilsbakka og kand. Br. Jónsson. S. d. Þöngla-
bakki síra Jóni Reykjalín á Svalbarði. S. d. Meðallandsþing
kand. Brynjólfi Jónssyni (Pjeturssonar yfirdómara). Ásar í

Skaptártungu eru sameinaðir Meðalfellsþingum í 3 ár. 5. þ.
m. Nesþing í Snæfellsnessýslu sira Jens Vigfússyni Hjaltalín.
8. þ. m. Ögurþinga í Ísafjarðarsýslu síra Páli E. Sivertsen á
Söndum í Dýrafirði. 14. þ. m. Setberg, er losnaði aptur fyrir
uppgjöf síra Bjarna, síra þorvaldi Jónssyni aðstoðarpresti á
Gilsbakka. 26. f. m. setti landsh. síra Sveinbjörn Guðmunds-
syni í Holti til að þjóna Otradalsþingum. 1. þ. m. setti
landsh. sira Stefán Stephensen á Ólafsvöllum til að þjóna
Skálholtssókn, en síra Jakob Björnsson Torfastaðaprest til þess
að þjóna Úthlíðarsókn í stað Skálholtssóknar.
Óveitt brauð. Hestþing í Borgarf. (703 kr.), augl.
5. þ. m. Svalbarð í Þistilfirði (962 krónur), augl. 28. f. m.
Sandur í Dýrafirði (485 krónur), augl. 11. þ. m.
Prestvígðir 9. þ. m. (6 s. d. e. p.): kand. Brynjúlfur
Jónsson, til Meðallandsþinga; kand. Jón Jónsson (frá Melum),
til Bjarnaness í Hornafirði; kand. Magnús Jósefsson (frá
Hnausum), til Lundarbrekku í Bárðardal, og kand. Stefán Hall-
dórsson, til Dvergasteins í Norðurmúlasýslu.
Mannalát og slysfarir. 26. marzm. andaðist
uppgjafaprestur síra Jörgen Jóhannsson Kröyer, síðast prestur
að Möðruvöllum í Hörgárdal, hálfáttræður að aldri, vígður 1826.
Að vestan er nýfrjett lát merkismannsins sjera Magnúsar
Hákonarsonar á Stað í Steingrímsfirði. Hann dó úr
skæðri taugaveiki, sem nú hvað ganga fyrir vestan.
12. f. m. týndist róðrarskip í lendingu við Útlandeyjasand
með 9 mönnum af 11, sem á skipinu voru. Formaðurinn hjet
Ingvar Runólfsson frá Hól, dugandi maður og góður bóndi.
5. þ. m. týndist i beitifjöruferð upp i Hvalfjörð áttæringur með
8 mönnum frá Haugshúsum á Álptanesi; þar af voru 4 vinnu-
menn Halldórs bónda Jörundssonar, er skipið átti, 2 austan
úr Flóa, 1 úr Ölvesi og hinn áttundi af Álptanesinu. Þeir
sigldu upp á sker og brutu skipið; sökk það þegar í stað, svo
engri björg varð við komið, þótt skipið sæist úr landi og óðara
væri mannað út skip til að bjarga.
Fjárkláðinn. Íslandsráðgjafi konungs hefir ritað lands-
höfðingja með síðustu póstskipsferð og boðið honum að láta
«nýar vandlegar og nákvæmar skoðanir fara fram á öllu fje í
öllum þeim hreppum, er fjárkláðinn hefir sýnt sig, eða grunur
hefir verið eða kvittur um, að hann sje eða hafi verið uppi».
Skoðanir þessar skal dýralæknirinn framkvæma með eigin aug-
um, að svo miklu leyti sem unnt er. Síðan skal birta al-
menningi «nákvæma og sannaða skýrslu um ástandið samkvæmt
skoðunum þessum og um ráðstafanir þær, er hafa verið gjörðar
eða skipaðar». Reynist nú ástandið ískyggilegt, gefur ráð-
gjafinn í skyn, að stjórnin muni eigi láta sjer nægja lækn-
ingar, heldur skipa verði og niðurskurð. Hann segir, að «á-
stæða geti verið til», að láta fjáreigendur þar, sem sýkin hefir
haldizt eða jafnvel útbreiðzt síðustu 4-5 mánuðina, eigi kom-
ast hjá þessum «alvarlegri ráðum», nema því að eins að «full
trygging fáist fyrir, að fjárhópum þeim, sem kláði hefir komið
fram í og þess vegna verður að álíta grunaða, verði sjer í
lagi á sumrinu, sem nú fer i hönd, haldið sjer, aðskildum frá
öllu öðru fje». Loks vill ráðgjafinn, að alþingi setji lög um,
að fjáreigendur, sem yrðu fyrir miklu tjóni af niðurskurði, er
framkvæmdur væri annaðhvort nú þegar eða þá síðar í sumar,
«sem betur mundi fara», skuli fá skaðabætur og aðstoð «frá
þeim hjeruðum, er það skiptir nokkru, að slíkum ráðum er beitt».
Samkvæmt þessu hefir landshöfðingi 5. þ. m. ritað amt-
manninum í suðuramtinu og lagt fyrir hann, að sjá sem vand-
legast um, að hinar fyrirskipuðu skoðanir fari fram á sem
tryggilegastan hátt, og alstaðar, þar sem kláði finnst í fjenu
eður það, af því að kláði hefir fundizt í því, er álitið grunað,
verði hafðar sterkar gætur á, að engin kind sleppi á fjall, en
öllu fje haldið heima, þangað til það verður skorið niður eða



allæknað. Hefir amtmaður síðan að undirlagi landsh. skipað
nákvæma skoðun á öllum grunuðum fjárhópum 14. hvern dag,
og að hafa heimapössun á því fje þangað til full trygging sje
fengin fyrir að það sje allæknað. þar sem fje kynni að hafa
sloppið á afrjett, skal smala afrjettinn, áður en baðað er.
í skýrslu sinni til landsh. i öndverðum þessum mánuði
(stjórnartíð. bls. 32) telur amtmaður kláðalaust í Borgarfjarðar-
sýslu, en kláðagrunur sje þar á nokkrum stöðum. Dýralækn-
irinn ferðaðist þar um í f. m. og var við skoðanir og baðanir
á hinum grunuðu bæjum. Hið sjúka fje voru Borgfirðingar þá
búnir að skera með frjálsum samtökum, nema á einum bæ:
Efstabæ í Skorradal. Bóndinn þar vildi eigi skera, en þá var
skorið hjá honum með valdi eptir skipun amtmanns samkvæmt
tillögum dýralæknis og sýslumanns. Eptir tillögum dýralæknis
mun allt fje í Borgarfjarðarsýslu verða baðað í vor, þegar það
er komið úr ull; geldfje síðan rekið suður fyrir Botnsvoga-
vörðinn, ef hann verður settur, en á hinu höfð ströng heima-
pössun eða uppapössun, með aðstoð og eptirlitum valinna
manna, að norðan og vestan.
Árnessýslu telur og amtmaður kláðalausa að kalla, en þó
grun um kláðavott í nokkrum kindum i Grímsnesi, Þingvalla-
sveit og Ölvesi. Hafa Árnesingar og Rangvellingar nú sett
vörð meðfram Brúará, Hvítá og Ölvesá, og hefir amtmaður
heitið til þess fjárstyrk úr jafnaðarsjóði suðuramtsins, að á-
skildir nánari ákvörðun amtsráðsins.
Í suðurhluta Gullbringusýslu eða um Reykjanesið, hið
gamla aðalból kláðans, er fje víða talsvert kláðaveikt. Hefir
amtmaður nú sent dýralæknirinn suður þangað til þess að vera
við skoðanir, er þar eiga fram að fara, og, samkvæmt uppá-
stungu sýslunefndarinnar fundi ll.þ.m. látið fara með honum
Jón landshöfðingjaritara Jónsson með sýslumannsvaldi, til þess að
sjá um, að ráðstöfunum dýralæknis og yfirvaldsins til þess að
eyða kláðanum verði rækilega hlýtt.
Eldgos og öskufall. Með síðustu póstferð að
norðan og austan bárust hingað mikil tíðindi af eldgosum og
öskufalli. Hefir staðið að kalla sífelld goshríð síðan á þorra í
vetur í Dyngjufjöllum og á Mývatnsfjöllum; sumir halda jafn-
vel að eldur hafi verið uppi i Vatnajökli einhverstaðar.
Í Dyngjufjöll hefir enginn komið síðan Mývetningar á þorr-
anum í vetur. En sjest hefir rjúka þar að staðaldri, stundum
fjarskalega, og heyrzt dunur miklar. Mestur var reykjarmökk-
urinn annan í páskum; þá bar hann að sjá úr Bárðardal (þ.
e. 2 þingmannaleiðir burtu) jafnhátt á lopt og sól í hádegis-
stað. Norðanfari segir frá, að frá Möðrudal á Fjöllum hafi
þennan dag sjezt strókur mikill taka sig upp fyrir sunnan
Herðubreið og berast í austur, því veður var hvasst á vestan.
Hjeldu menn þar, að þetta væri í Vatnajökli norðarlega, og er
óskorið úr því enn, hvort þetta gos hefir heldur verið þar eða
í Dyngjufjöllum. Þetta var öskumökkur og bar hann austur
yfir Jökuldal, Fljótsdal og Seyðisfjörð. Varð ösku- og vikur-
fallið þar svo mikið, að nema mundi kvartilsþykkt sumstaðar á
Jökuldal ofanverðum, en 2 þumlungar á Seyðisfirði. Fylgdi
þessum ósköpum myrkur svo mikið, að kveykja varð um há-
bjartan dag. Jökulsá á Fjöllum fylltist svo af vikurburði, að
hún varð óferjandi nokkra daga. Hraunleðjuna og vikrið var
farið að reka á land aptur fyrir Kelduhverfi, Núpasveit og Mel-
rakkasljettu vestanverðri (?), og hákarlaskip, sem voru á ferð
fyrir norðan Grímsey, hittu þar fyrir miklar rastir af vikri og
hraunleðju.
Á Mývatnsfjöllum er eldurinn mestur, og er eldsvæðið alt-
af að aukast. Í brjefi til Norðanfara 10. f. m. telur Jón á
Gautlöndum það orðið á 3. mílu á lengd og hálfa mílu á breidd
sumstaðar. Eldgeiri þessi liggur sunnan frá Ódáðahrauni nið-
ur Fjöllin, góðan spöl fyrir vestan Jökulsá, og náði þegar síð-
ast frjettist yfir þjóðveginn austur að Grímsstöðum á Fjöllum,
og allt niður á Hraunháls, er svo er nefndur. þetta svæði er
fullt af gígum; Jakob bóndi Hálfdánarson á Grímsstöðum, er
fór 12. marz við 3. mann að skoða gosið, taldi 16 á 20 faðma
löngu svæði; nokkrir Laxdælingar fundu 5. f. m. suður og
austur af Búrfelli 3 miklar eldborgir, er eldurinn hafði hlaðið
utan um sig af jafnsljettu. í Norðanf. segir, að gosin hafi
farið sívaxandi, með 10-12 daga millibili. Stóð svo mikil
birta af eldinum um allar nærsveitirnar, að opt var lesbjart um
hánótt. Mikil hraun hafa runnið úr gígunum á alla vegu.
Sjálfu gosinu lýsa þeir, er á eldstöðvarnar hafa komið, líkt og
því í Dyngjufjöllum í vetur. Í nyrztu eldborginni, sem þeir
Laxdælingar sáu, var eldopið sjálft hjer um bil 300 faðma á
lengd; upp úr þessu stóðu eldstöplar jafnt og þjett, og spýtt-
ist sjóðandi hraunið hjer um bil 2 til 300 faðma í lopt upp í
samanhangandi stöpli, likt og þá hver gýs. - Óðara en þessi
glóandi leðja er komin niður aptur fyrir utan gíginn, kemur á
hana dökk skorpan örþunn og springur því jafnóðum. «En
undir (skorpunni) var að ólga fram og færast út hvítglóandi
leðja, líkust gjalli«, segir Jakob á Grímsstöðum, «svo brenn-
andi, að við þorðum eigi nema með mesta hraða að seilast
til hennar með göngustöfunum». «Hraunið var yfir að líta
sem í kolagröf, þegar loginn er ( þann veginn að brjótast upp
úr kurlinu». Fullt var og í hrauninu af sprungum miklum,
kvosum og jarðföllum; gjárnar sumar glóandi rauðar upp í
barma, þegar þeir Jakob voru á ferðinni. (þetta er tekið inn-
an úr 2 ágætum lýsingum á gosinu í Nf. nr. 16-17 og 20.)
Mývatnsfjallagosinu fylgdi engin aska. «En mjög eru Mý-
vetningar hræddir um, að mikið muni eyðast af afrjett þeirra
af eldinum,» - er oss skrifað að norðan 14. f. m. — «og
hafa þeir almennt fje í heimapössun; er þó hin inndælasta tíð,
10-11 stiga hiti (R.) í forsælu, svo víða er farið að vinna á
túnum og gjöra önnur vorverk; er það nýlunda hjer ( Bárðar-
dal svona löngu fyrir sumarmál». - Aptur hefir orðið ákaflegt
tjón að öskufallinu eystra, sem nærri má geta, svo að til mestu
vandræða horfir með bjargræði manna eptirleiðis.
Þegar fólk kom á fætur í Noregi þriðja í páskum, tók það
eptir því, að snjórinn var allur grár, og er betur var að gætt,
sást, að þetta var aska. Skildu menn sízt í, hvernig á þess-
um býsnum stæði, og sendu dálítið sýnishorn af öskunni til
Kristjaníu til rannsóknar. Efnafræðingarnir þar kváðu ösku
þessa samkynja vikri úr Heklu, og töldu menn þá víst, að
Hekla væri að gjósa og væri askan þaðan komin. En nú er
auðsælt, að þetta hefir verið sama fokið, og hjer gekk fyrir
austan daginn áður, enda kváðu þess vera dæmi áður í stór-
kostlegum eldgosum hjer, að aska hefur borizt til Noregs. -
Öskufokið náði allt austar á landamæri Svíþjóðar.
Veðrátta. Síðari hluta fyrra mán. og fyrstu vikuna af
þessum mánuði stóðu sömu hlýviðrin og að undanförnu, en
vætur miklar, og láu fiskiföng manna mjög undir skemmdum.
En viku fyrir hvítasunnu, 10. þ. m., kólnaði allt í einu, og hafa
síðan verið sífelldir stormar með rigningum og fjúki til fjalla.
Eru menn mjög hræddir um, að veðrabrigði þessi standi af
hafís, enda hefir nýlega frjettst, að hann væri kominn inn á
Skagafjörð.
Hitamælirinn (C.) í Reykjavík 27. apríl til 24. maí.
27. + 7,7 4. + 8,4 11. + 6,7 18. + 8,0
28. + 9,5 5. + 8,8 12. + 5,7 19. + 6,6
29. + 8,8 6. + 8,6 13. + 5,8 20. + 5,4
30. + 9,6 7. + 7,0 14. + 6,2 21. + 7,2
1. + 11,2 8. + 9,1 15. + 4,1 22. + 7,3
2. + 10,1 9. + 11,0 16. + 6,1 23. + 7,5
3. + 8,0 10. + 6,3 17. + 8,7 24. + 8,1
FÁEIN 0RÐ UM TOLLA.
Lengi höfum vjer Íslendingar háð baráttu
við
Dani út af fjárstjórn landsins. Vjer vildum sem von-
legt var ráða því, hver gjöld skyldu lögð á almenn-
ing, og hvernig þeim væri varið til almennra þarfa. -
Þessum ráðum hafa Danir lengi vel eigi viljað sleppa við oss.
Nú er þó svo komið, að við getum átt meiri þátt í, hvernig
þessum málum er hagað, en þá er oss um leið mjög áríðandi
að fara hyggilega með ráð vort.
Nú er ástatt fyrir oss Íslendingum, eins og efnalitlum
frumbýlingi, hann þarf vandlega að skoða, hvers hann nauð-
synlega þarfnast, og hvers hann getur án verið; hann má ekki
verja fje sínu til ofmetnaðar eða óþarfa, en á hinn bóginn má
hann ekki spara svo, ef hann hefur nokkur peningaráð, að
hann ekki kaupi nauðsynjar þær, er búið má ekki án vera.
Sjálfsagt munu menn verða á ýmsu máli um það, hvað


vjer Ísl. þurfum nauðsynlega að gjöra, og hvers vjer getum
án verið; margir munu fylgja því, að gjöldin sjeu sem allra-.
minnst aukin, og þá um leið litlu breytt og lítið unnið til um-
bóta; aðrir líta aptur meir á framkvæmdir og framfarir en fjeið.
Að vonum verða þeir fleiri, sem eru á því máli, að íslenzki
búskapurinn verði eigi prýðilegur eða viðunandi til lengdar,
meðan landið er svo óbætt eins og það er nú, og jafnsnart
af þarflegum stofnunum og hvötum til framfara. Líklegt er að
vjer Ísl. eins og mörg undanfarin ár hyggjum nauðsyn til bera,
að koma á föstum skipaferðum meðfram ströndum landsins,
að stofna sjómannaskóla, lagaskóla, ásamt mörgu fleiru, er al-
þing þráfaldlega hefur beðið stjórnina um fje til; en til þessa
vantar fjeð, og hvar á að taka það?
Flestir, sem til þekkja, munu vera á því máli, að fremur
þurfi að minka það gjald, er á lausafje hvílir, en fært sje að
bæta við það; ekki mun heldur fært að bæta á fasteign; sje
nýtt gjald lagt á hana, þá hlýtur hún annaðhvort að falla í
verði, eður eptirgjaldið af jörðunni að hækka, en hvorugt mun
vera affarasælt fyrir landið.
Víða er mikill hluti af ríkistekjum tekinn af verzlaninni,
með því, að tollur er lagður á margar vörutegundir, einkum
munaðarvöru. Eptir því sem nú er hagað er ekki annað gjald
lagt á íslenzku verzlanina til landsþarfa, en lestagjaldið og toll-
ur af vínföngum. Er því verzlunin helzti gjaldstofninn hjá oss,
sem hægt yrði að grípa til, þegar um nýjar álögur er að tala.
Sá kostur er við tolla, sem lagðir eru á munaðarvöru, að eng-
inn er neyddur til að greíða það gjald; hver einn gjörir það
af frjálsum vilja, um leið og hann kaupir hinn tollaða hlut;
aptur á hinn bóginn eru þau vandkvæði með verzlunartolla, að
verzlunarmönnum er gjarnt til undanbragða, innheimtan kostn-
aðarsöm, og erfitt eptirlitið, að engin svik sjeu viðhöfð.
Nú kynnu menn að segja, að tekjur af tollinum myndu
verða rýrar, þegar til ætti að taka, fyrir þá skuld, að menn
keyptu þá minna, þegar varan hækkaði í verði; en því er mið-
ur, að sú raun myndi ekki á verða, þegar til lengdar ljeti.
Reyndist það satt, að munaðarvörukaup minnkuðu fyrir þá sök,
þá væri slíkt mjög æskilegt, og sjálfsagt meiri hagur, en svar-
aði tollinum; við það ykist efni og gjaldstofn landsmanna, og
að því skapi hækkuðu hin beinu gjöld til landssjóðsins.
En vorkunn er gjaldþegnum það, þó þeir eiri því illa, að
gjaldi sje bætt á gjald ofan, þegar þeir sjá engan ávöxt þess.
Væri svo, að bændur sæu, að heldur yrði linað á gjaldi því,
er á lifandi peningi hvílir, og greitt væri fyrir samgöngum, á-
samt mörgu, er gjöra þarf búnaðinum til bóta, þá myndi það
ei verða mjög óvinsælt, þó talsverður tollur væri lagður á mun-
aðarvöru.
Sá er aðaltilgangur með tollaálögum, að afla fjár til almennra
þarfa, en jafnframt því geta tollar lagðir á aðflutta iðnaðarvöru
hjálpað til þess, að auka innlendan iðnað. Þegar gætt er að
því, hversu mikið er flutt til Íslands af litt nýtum ljereptum og
annari slíkri iðnaðarvöru, en aptur á hinn bóginn athugað,
hversu mikið af óunninni ull er flutt burt, en smíðar og annar
iðnaður lítill í landinu sjálfu, þá mætti það álítast hagur þó
málið væri einungis skoðað frá þessari hlið, að leggja tals-
verðan toll á ljerept, þannig að almenningi yrði augljós skaði
sá, sem hann gjörði sjer með því, að vinna ekki meira af
klæðnaði sínum úr innlendu efni, en nú á tímum er gjört.
Þó hjer sje minnst á tolla af iðnaðarvöru, ætlumst vjer þó
ekki til, að nú þegar skuli ráðast í að tolla þá vöru; það yrði
sjálfsagt of umfangsmikil, meðan menn væru að venjast við
tolla og tollheimtu, enda fengjust álitlegar tekjur, ef víntollin-
um yrði breytt þannig, að 2 aurar væru teknir af 1 potti, nl.
16 a. af pottinum af 8° víni, og 32 a. af 16° víni; 35 aurar
af flöskunni af hinum dýrari vínum, og svo lagðir 10 aurar á
hvert pund af kaffi, kaffirót, tegrasi, sjókolade, allskonar sikri,
sírópi, rúsínum, fíkjum, sveskjum; af allskonar tóbaki 20 aura á
pundið, og 40 aurar á 100 af vindlum. Eptir því sem þessar vörur hafa
verið fluttar til Íslands að meðaltali um 5 ára bilið 1868-72,
þá yrði tollurinn um árið á þessa leið:
af kaffi og kaffirót .......52,356 kr. 70 aur.
- allskonar sikri, og sírópi.....52,062 - 70 -
- rúsínum, sveskjum og fíkjum . . . 4,680 - 90 -

Flyt 109,100
30 -
Fluttar 109,100 kr. 30 aur.
af allskonar tóbaki og vindlum .... 22,885 - » -
- sjókólaðe og tegrasi...... 843 - • -
- brennivíni 8°.........69,632 - 96 -
- rommi og extrakt.......6,000 - » -
- öðrum vínföngum.......6,000 - » -
þetta er samtals 214,461 - 26 -
Yrði tollur lagður á þessar vörur, þá ætti að afnema lestagjald
það sem nú er. Það kemur óhaganlega á gjaldstofninn og er
ranglátt, þarsem jafnmikið gjald er tekið af hverju lestarúmi,
hvort sem í því er matvara eða munaðarvara. Optast tekur
nauðsynjavaran hið mesta af rúminu í skipum til Íslands, on
kramvaran er fyrirferðarlítil, eptir verði; kemur þá mestur hluti
af gjaldinu á nauðsynjavöruna. Auðsjeð er, hve órjett þetta
er, því á nauðsynjavöru ætti ekkert gjald að hvíla; það er á-
ríðandi að menn geti keypt hana með sem minnstu verði.
Tollheimtan og tollgæzlan hefir mikinn kostnað í för með
sjer, og dregur eigi lítið af tolltekjunum. Sje lagður tollur á
svo margar vörutegundir, sem hjer er ráðgjört, þá yrði það of-
ætlun fyrir sýslumenn eina, að sjá um það; yrði því að setja
tollgæzlumenn þeim til hjálpar, einn og tvo á hverjum verzlun-
arstað, í Reykjavík fleiri. Föst laun þeirra manna mættu eigi
minni vera en frá 100 til 400 kr. um árið. Sýslumenn sjálfir
mættu ekki hafa minna en 400 til 800 kr. fyrir starfa sinn,
eða þeir menn, sem í þeirra stað yrðu settir, ef svo yrði á-
litið, að sýslumenn skyldu ekki hafa tollstöð á hendi. Einnig
þyrfti aðaltollstjórn með árslaunum. Laun þessara mannsaldra
sem nú eru nefndir, og ýms önnur útgjöld, myndu að líkind-
um ekki verða minni en 40,000 kr. þegar nú hjer viðbætist
lestagjaldið, sem vjer höfum ráðgjört, að yrði tekið af, og sem
um næstliðin 5 ár hefirverið meðaltali 23,000 krónur, yrðu
eptir hreinar tekjur af tollinum 151,000 kr.
Vjer skulum þá láta hjer við lenda að sinni. Hefðum vjer
mátt á kjósa, mundum vjer hafa fært lesendum vorum fróð-
legri og lengri grein um þetta mikilvæga efni, og einkum gjört
nákvæmari grein fyrir hinni reikningslegu hlið málsins, þar sem
vjer nú ekki höfum getað gjört öllu nákvæmari áætlun um það
efni, en stjórnin gjörir árlega um tekjur og gjöld landsins.
En rúmið í litlu blaði leyfir ekki langar umræðunum hvert mál.
Biðjum vjer lesendur vel að virða það sem komið er, og von-
um að alþingi muni knjesetja mál þetta og fjalla betur um það,
en unnt er í einni blaðagrein. N-s.
MEIRA UM ÞILSKIPASMÍÐAR.
Þótt hvorki sje jeg skólagenginn maður nje lærður skipa-
smiður, ræðst jeg þó í að eiga dálítinn þátt í umræðum þeim
um ofannefnt áríðanda málefni, er staðið hafa í blöðum hjer
í vetur. Jeg hefi í ungdæmi mínu verið við fiskiveiðar á þil-
skipi, og síðan sjeð smíðuð þilskip erlendis og veitt því
nokkra eptirtekt. Ætli jeg því eigi að hafa lakara vit á þessu
máli en allir aðrir.
Jeg er samdóma hra Egilsson (og Íslendingi) um, að nauð-
synlegt sje að fá hingað útlendan mann til þess að kenna hjer
þilskipasmíðar. En jeg er hræddur um, að einstaka menn
bresti efni til að standast þann kostnað, er þilskipaveiðar hafa
í för með sjer. Mjer litist því bezt á, að byrjað væri á því
að stofna smáfjelög í þessu skyni víðsvegar um land, t. a. m.
ein þrjú hjer við Faxaflóa o. s, frv. Ætti bæjarstjórnin í
Reykjavík og til sveita hreppsnefndirnar að hvetja valinkunna
dugnaðarmenn til að ganga í slíkan fjelagsskap. Fjelög þessi
ættu að byrja á því, að fá útlendan þilskipasmiðfrá Noregi
eða Danmörku til þess að smíða hjer þilskip og kenna það
öðrum. En jafnframt ættu þau að senda eina tvo efnilega
menn utan, til Noregs og Danmerkur eða Skotlands, til þess
að læra þar þilskipasmíðar, og ættu þau að fá til þess styrk
úr landssjóði. Áður en þessir menn koma heim aptur, ættu
þeir að ferðast t. d. um Svíaríki, til þess að skoða þar þilskipa-
smíðar. Það er ómissandi að sjá sem mest af öllu, sem þar
til heyrir. Á slíkum ferðum mætti og kynna sjer, hvar hæg-
ast væri að fá efnivið og járn í þilskip.
Fjelögin ættu að hafa þann viðbúnað í fyrstu, að maður
sá, sem þau fengju til smíðanna, pantaði fyrir þau efnivið í

2 eða 3 þilskip á hentugum stað, þar sem fjelögin síðar meir
gætu haldið áfram að panta; einnig ætlu fjelögin að gangast
fyrir því, að kaðlaspuni yrði innlendur, og jafnhliða því, að
skipin væru smíðuð, þyrfti að koma upp ábyrgðarsjóði fyrir
skipin, helzt í landinu sjálfu, eða þá fyrst um sinn fá trygg-
ingu fyrir þeim annarstaðar.
Ef fjelög í þessu skyni kæmust á stofn hjer við Faxaflóa,
sem jeg vona að bráðum verði, þá álít jeg að þeim ætti, á móti
veði, að veitast rentulaust lán úr landssjóði fyrstu 4 árin, -
því byrjunin yrði þeim erfiðust -, og að láninu yrði þannig
hagað, að það yrði 1 skipsverð, sem jeg reikna 8000 kr., ár-
lega eða alls 32000 kr. Að þessum 4 árum liðnum ætti að fara
að gjalda leigu af láninu, 4%, og frá sama tíma æltu fje-
lögin að fara að endurborga lánin, þannig, að allt væri end-
urborgað á 12 árum. þar að auki ætti landssjóðurinn að
veita fjelögunum 200 kr. í verðlaun fyrir hvert velsmíðaða þilskip,
sem innanlands væri smíðað, og sem að öllu væri útbúin til
fiskiveiða; slík skip ættu ekki að vera minni en 12 til 25 lesta
og hafa skonnertu siglingarlag, og vera eptir stærðinni til
fremur djúp og löng, því slik skip liggja betur á fiskiveiðum
en breið og grunn. þessum verðlaunum ætti landssjóðurinn
fyrst um sinn að halda áfram við fjelögin, þangað til 30 skip
væru fengin; hvar sem fjelög myndast í landinu í þessu skyni
þá vil jeg láta þau njóta jafnra hlunninda.
Sumum mun nú hjer þykja til mikils ætlast af landssjóðn-
um, en jeg get ekki fallist á það, því hjer er að ræða um eitt
hið helzta velferðarmál landsins og þá má telja þennan styrk
litilræði.
Eptir því sem hra A. Th. hafa farizt orð í Þjóðólfi (6.
marz) get jeg ekki búizt við að hann fallist á framanskrifaða
skoðun. Hann vill helzt láta menn bögglast við að smíða þil-
skip eptir innlendri kunnáttu. Hann hælir mjög smíðunum á
þilbátnum, sem verið er með hjerna á stakkstæðinu, en
þetta er að minni hyggju vanhugsað, því að þá menn, er að
því verki vinna, vantar svo að segja alla kunnáttu til þilskipa-
smíða. Að smíða þilskip eptir skakkri aðferð, tekur bæði
lengri tíma en þarf, lagið getur orðið því nær óhafandi,
og skipin mjög ótraust. þetta getur líka orðið bæði hætta
fyrir líf manna og eyðilegging á peningum, auk þess, sem
það spillir atvinnuveginum. það er mikill munur að vera út á
reginhafi í slæmu veðri á sterku og vel vönduðu skipi, eða ó-
mætu og illa vönduðu. Þetta hafa norðanmenn fundið; þaðan
hafa því farið menn til annara landa, til að læra þilskipasmíð-
ar, og fyrri en slíkra manna kunnátta var fengin voru
skipin þeirra ekki góð; nú eru þau orðin bæði sterk og
vel smíðuð, og þótt þau ekki sjeu stærri en í kringum 12-
14 lestir, þá er sagt þau kosti frá 8 til 10 þúsundir króna.
Það sýnir, að til þeirra er ekki sparað.
(Niðurl. i næsta bl.).
Torfi Bjarnason
jarðyrkjumaður kom hingað til lands um daginn með Ritchie
laxakaupmanni. Hefir hann dvalið á Englandi í vetur til þess
að sjá um smíð á hinum nýu ljáum sínum, er hann vonar að
reynist hentugri hjer á landi en skozku ljáirnir, sem hann
kom fyrstur með hingað, og allir kannast þó við, að stórmikil
verkbót sje að. Vjer höfum jafnvel heyrt merka búmenn og
áreiðanlega segja, að með þessum skozku ljáum vinni 3 sláttu-
menn hæglega á við 4 með gömlu ljáunum okkar. Er af þessu
auðsætt, að hagurinn þessari nýbreytni er mörg, mörg þús-
und dala virði. - Eptir því sem oss hefir verið skrifað, hefir
herra Torfi í vetur líka verið að hugsa upp sláttuvjel handa
oss Íslendingum, og kvað sýnishorn af henni, er hann ætlar
að reyna sjálfur i sumar á bújörð sinni Ólafsdal, vera á leið-
inni hingað með einu skipi Borðeyrarverzlunarinnar, er lagði
af stað frá Björgvin í miðjum f. m. - Herra Torfi Bjarnason
er, sem kunnugt er, stakur atorku- og gáfumaður, og prýði-
lega að sjer í sinni mennt, og hefir hann, svo sem vjer höf-
um vikið á, þegar unnið landi sinu svo mikið gagn, að hann
á sannarlega betra skilið en aðkast og ýmugust heimskra manna.-
Herra Torfi hefir sent oss eptirfarandi
1) Skyldi eigi búmönnum vorum fara að þykja tilvinnandi að sljetta hjá
sjer, til þess að geta notað sláttuvjel, sem vinnur á við 7 menn.
Bending um meðferð hinna nýju ljáa.
Af því að hinir nýju ljáir komast nú í sumar víðsvegar um land, þá
vil jeg með fám orðum minnast á meðferð þeirra. Eins og jeg hefi áð-
ur getið um, er þjóið hreifanlegt, eða ljárinn hreifanlegur í þjóinu, svo
að leggja má ljáinn nær og fjær eptir þörfum, án þess að vinda hann
sjálfan. Til þessa er bezt að hafa lykil með sexhyrndu gati á öðrum
enda, mátulega stóru fyrir skrúfróna, sem heldur þjóinu föstu, og með
skerðing á hinum endanum, líkt og á ljáleggjara. - Þegar maður vill
leggja ljáinn nær eða fjær, skal losa um skrúfróna veflyklinum, smeygja
síðan hinum enda hans upp á bakkann, og renna honum upp undir þjó-
bug, og ventla svo ljáinn, sem við það losnar í þjóinu, og snýst eptir því
sem maður vill, þegar áður hefir verið losað á rónni. Þegar svo að bú-
ið er að snúa ljánum eptir þörfum, skal herða aptur á skrúfunni og
stendur þá allt fast sem einjárnungur. Af því að tíminn var orðinn
naumur eptir að jeg var kominn í samninga um smíði ljáanna, og af því
að jeg sá, að auðvelt var fyrir menn að búa til lyklana, þá koma ekki í
þetta sinn nema sem svarar 1 lykli með 4 ljáum, og sumstaðar engir;
þeir sem þessvegna geta engan lykil fengið á heimili sitt, verða að búa
hann til, því bæði er það, að ekki verður róin skrúfuð vel með naglbít
eða annari töng, og líka verður að varast að slá aptan á tangann til að
losa ljáinn í þjóinu, - það skemmir skrúfurnar - heldur á ætíð að snúa
ljánum í þjóinu með lyklinum eða öðru hentugu verkfæri, eptir að búið
er að losa vel róna.
Til að slá ljáinn í orfið skyldi heldur brúka trjehnall eða trjehamar,
heldur en járnhamar, því járnhamarinn smáhnúðar og aflagar þjöppuna
- sjálfsagt er að slá þjóið aldrei í, nema ljárinn sitji fastur í því. -
Ef trjehamar er brúkaður, gæti þjóið líklegast enzt við fleiri ljái.
Ljáina má leggja á og brýna eins og hina fyrri ensku ljái, nefnil.
hafa þá alltaf þunna og brýna aldrei á móti egginni, og forðast að brýna
of mikið - að brýna ró fyrir eggina - sem mörgum hættir við. - Stál-
svarfsbrýnin álít jeg betri en steinbrýnin, og held að menn ætti engin
önnur brýni að brúka, þó þau sjeu ekki eins endingarmikil og steinbrýnin.
LEIÐRJETTING. Misprentazt hefur í síðasta blaði 57. dálki 28. línu
„þeir sem vitum“ fyrir þrír, sem ritum, 60. l. „kennir“ f. kann;
í 58. d 21. „Austurlandi“ f. Vesturlandi, 20. l. „hinnar“ f hinna,
28. l „sterkleiki, stærðinni“ f. sterkleiki stærðinni, 47, l. „úr því“
f. af því, 59. l. „um“ f en; í 61. d 46 l. er of aukið: við hvert
fet, 61. „Attla“ f. Attila, 69 l. „argintiska“ f. argentiska.
Auglýsingar.
- Fundur verður haldinn í Hlutaverzlunarfjelaginu mánudaginn 7. dag
Júnímánaðar næstkomandi, og aðvarast hjer með allir hlutamenn og fjelags-
menn um þetta.
Jón Guðmundsson, Kristinn Magnússon. Magnús Þorkelson.
- NÝJA SAGAN (III. heptis síðari parlar), eptir Pál Melsteð, er
nýkomin út, og kostar 90 aura, en allt þriðja heftið tilsamans 1 króna 75
aura. Fæst hjá bókaverði Bókmenntafjelagsins og umboðsmönnum þess.
- Hjer með gjöri jeg heyrum kunnungt, að jeg, ef Guð lofar, tek við
forstöðu prentsmiðjunnar á Akureyri hinn 21. júní næstkomandi; og vil jeg
því biðja þá, er ætla sjer að láta eitthvað prenta í tjeðri prentsmiðju
eptir nefndan dag, að snúa sjer til mín, og vona jeg að frágangurinn á því
prentaða verði viðunanlegur, þar sem jeg hefi von um. að bætt verði að
nokkru áhöld prentsmiðjunnar. Um leið og jeg tek við prentsmiðjunni, mun
jeg fara að gefa út blað, og mun jeg fúslega veita vidtöku í það góðum og
vel sömdum ritgjörðum, frjettum og öðru því, er fróðleikur og skemtan er í,
er góðir menn kynnu að vilja sæma blað mitt
Halldórsstöðum í Bárðardal, 5. apríl 1875.
Skapti Jósefsson.
- þar eð forseti Biflíufjelagsins íslenzka hefir nýlega skorað á mig að
gjöra fjelaginu árlega grein fyrir bæði seldum og óseldum biblíum fjelagsins,
hvort heldur þær væri hjá mjer eða útsölumönnum þeim víðsvegar um land-
ið, sem Biblian (Reykjavíkur-Útgáfan 1859) er og hefir verið hjá til sölu, eru
það innileg tilmæli mín til allra þeirra, sem hafa fyrgreinda Biblíu til
sölu eða undir höndum frá mjer, að þeir vildu hið fyrsta auðið er, og helzt
fyrir næstkomandi júnimánaðar lok, gjöra mjer grein fyrir því, hvað mörg
exemplör þeir hafi eptir óseld af nefndri bók, sem og fyrir andvirði hinna
seldu exemplara, svo jeg geti orðið við ofangreindri áskorun Biblíufjelagsins,
sem jeg hefði óskað að geta fyrir löngu, til þess um leið að geta gjört fje-
laginu fullnaðarskil fyrir frammistöðu minni, sem útsölumanns Biblíunnar
1859. Reykjavík, 5. d. maímánaðar 1875.
Jón Árnason.
Kaupendur Ísafoldar úr nærsveitunum hjer við
Reykjavík geta vitjað hennar í apótekinu, hjá herra Brynj-
úlfi Jóhannssyni, aðstoðarmanni apótekara.
- Afgreiðslustofa Ísafoldar er á Hlíðarhúsal. nr. 1 (Doktorshús),
og er ritstjórann að hitta þar kl. 3-4 e. m. hvern rúmh. dag.
- Inn- og útborgun sparisjóðsins verður fyrst um sinn á
skrifstofu landfógetans á hverjum laugardegi frá kl. 4-5 e. m.
Útgefandi og ábyrgðarmaður: Björn Jónsson, cand. phil.
Landsprentsmiðjan í Reykjavík. Einar Þórðarson.
