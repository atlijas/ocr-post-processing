Kemur út 2-3 á mánuði. Kostar þrjár krónur um Skrifstofa Ísafoldar er í húsinu nr. 1 á Hlíðarhúsalandi
árið (32 blöð), stök nr. 20 aura. Ársverkið greiðist í 26. júlí. (Doktorshúsi). Auglýsingar eru teknar
kauptíð, eða þá hálft á sumarmálum, hálft á haustlestum.
fyrir 10 aura smáleturslínan eða jafnmikið

rúm
Eldgosin.
Jafnvel þótt blöð vor hafi þegar fært lesendum sínum all-
greinilegar sögur af eldganginum nyrðra í vetur, vonum vjer
að mönnum þyki ekki of aukið aðalskýrslu þeirri, er hjer fer á
eptir, frá skilríkum greindar- og fróðleiks-manni, sem á heima
nálægt eldstöðvunum og veitt hefir eldganginum nákvæma ept-
irtekt:
«Hinir sífelldu jarðskjálftar, sem gengu hjer í Norðurlandi,
frá því fyrir jól og til þess í ofanverðum marzmánuði, hafa
eflaust verið undanfari þeirra fádæma, sem síðar eru fram kom-
in, og þó einkanlega staðið í sambandi við Dyngjufjallagosið,
sem jeg hlýt að leiða hjá mjer að skýra nokkuð frá, vegna
þess að enginn maður hefur komið nálægt því síðan þeir 4,
sem gengu suður í vetur, og skýrt er frá í blöðunum Norð-
anf. og Ísafold. Þar rýkur að kalla má í sífellu og síðan vor-
i stendur reykurinn langtum hærra og nokkru vestar en í
vetur, en ekki hef jeg heyrt þess getið, að nokkur hafi sjeð
þar eld. Eigi að síður stendur mönnum ótti af þeim, er það
er haft fyrir satt, að þau (Dyngjufjöll) hafi sent hina skelfilegu
plágu yfir Múlasýslurnar, sem alkunnugt er orðið. Er það mik-
il Guðs mildi, að hjá oss, sem búum langtum nær, skuli enn
ekki hafa falið nei aska svo teljandi sje.
Þar er þá til að taka, að hinn 18. febr. voru menn á
ferð austur yfir svo kölluð Mývatnsöræfi, sem er að meiri hluta
grasi og víði vaxið flatlendi, er liggur milli Mývatnssveitar að
vestan, og Jökulsár í Axarfirði að austan, fulla þingmannaleið
úr sveitinni austur að ánni. — Þessir menn vissu ekki fyrri
til, en þeir sáu á vinstri hönd við sig, svo sem 2/3 mílu frá
sjer, gjósa upp á svipstundu ákaflega mikinn reykjarmökk, og
svo þar á eptir eld. Jafnvel þó mönnum yrði hjer nokkuð
hverft við, er þessi frjett kom, mun þó lítið hafa kveðið að
þessu gosi, í samanburði við hin síðari undrin, því varla sást
nje heyrðist til þess hjeðan úr sveit; 6 dögum síðar fóru menn
að skoða það nývirki, er gosið hafði eftirskilið, og skýrt er
frá i Nf. nr. 13. Nú leið og beið og bar ekki neitt á neinu,
til þess að kveldi hins 10. marz (lv marz/Marz/marz>; þá leyndi sjer ekki að mikið
meira var á ferðum en fyrri, og er skýrt nákvæmlega frá því í
Nf. nr. 16—17, nema hvað þar er meinleg prentvilla (á 33.
bls. 2. dálki 4. línu að neðan er 20, á að vera 200). Svo mun
að vísu naumast hafa alveg dottið niður gos, þó ekki bæri
mikið á því, hingað að sjá eða heyra, fyrri en þann 18. s. m.
Þá um kveldið í heiðskíru veðri, litlu fyrir sólsetur, þutu upp
á svipstundu 4—5 reykjarstólpar með litlu millibili, nokkru
sunnar en fyr, nefnilega framan við allt haglendi, suður undir
Ódáðahrauni, en í rjettri stefnu frá hinu á Dyngjufjöllum, og
þá heyrðust nú fyrst hingað undra miklar dunur og
dynkir. Þegar kvöldaði gjörði reykurinn þoku- eða ský-band
fyrir ofan fjallabrúnir, sem náði yfir 1/4 hluta sjóndeildarhrings,
en uppkomu-kúfarnir urðu glóandi rauðir stólpar; var það all-
merkileg sjón. Næsta dag fóru 2 menn að skoða þetta gos,
og ætla jeg að þeir hafi sjeð mest allra slíkra skoðenda; þeir
komu þar í rökkri, í (eptir, sem þeir giskuðu á) 150 faðma
fjarlægð, því þeir þorðu ekki að ganga nær fyrir óhljóðum,
hita og birtu. Nú hjeldust gosin til og frá, með litlu eða engu
millibili, en ekki feikileg, þangað til 23. marz, að fram úr
keyrði. Þetta gos var norðar og þá nær, sem sje rjett um
þjóðveginn, sem liggur yfir öræfin hjeðan austur í Múlasýslu,
og eru taldar nær 4 mílur vegar af frá Reykjahlíð, þegar þarna
kemur, en varla 2 þaðan að Grímsstöðum á Fjöllum, og þó
heldur skemmra til sumra bæja á þeim svo nefndu Hólsfjöll-
um, enda munu þessi þrálátu undur, ásamt jarðskjálptunum,
sem líka kvað mest að þar, hafa gjört fólkinu veturinn heldur
leiðinlegan. Þennan seinast nefnda dag kvað eldgangur hafa
skarað fram úr, og 40 eldar sjezt uppi, stærri og smærri —
Um páskaleytið og næstu viku á eptir láu gosin niðri að mestu

eða öllu, einmitt þegar Dyngjufjöll ljetu verst, og skirptu
austur. Þá var hann hjer á útsunnan (páskadagana), og heyrð-
ust miklir dynkir i suðri. Hinn 4. apríl kom aptur upp eldur
á öræfunum, sem mikið heyrðist til, nál. því sem eldurinn var
18. marz. Hinn 5. fjell hjer ofurlítið öskuryk, sem ekki er að
vita hvaðan var. — Nokkrir fóru austur þann 6. til að skoða
það gos, og skýrir einn þeirra frá því í Nf. nr. 20. — Að
kveldi hins 8. (afmælisd. konungs) og fyrri part nætur, var hið
skrautlegasta útsýni til austurs, eldrauður bjarmi upp á háloft
en þó mislitt eptir skýjalögum, og alll frá landnorðri til land-
suðurs; birta var hjer í húsum sem af tunglsljósi, en ekki
ætla jeg að eldur væri þá í mesta lagi uppi, heldur mun þetta
hafa orsakast af því, að loptið var hlaðið þokuskýjum, sem
voru svo hátt og fjarri, að ljóshliðin vissi hingað, eða skiljan-
legra: þau voru hinumegin við eldinn. Hinn 10. apríl kom enn
eldur nálægt eða í sama stað og 10. marz; sá eldur datt
snögglega niður næsla dag, en kom aptur 20. s. m. og var þá
einna stórkostlegast að heyra eldganginn, því glöggt heyrðu
menn hann hjer í húsum inni. Það gos var uppi til þess 24.
Síðan hefur verið kyrrt.
Hjer að framan er þá drepið á hið minnisstæðasta af því
er fram hefir farið á Mývatnsöræfum, og skal eg þá í stuttu
máli geta þeirra stórgjörðu vegsummerkja, sem eptir standa.
Er þá fyrst hið nýja hraun, sem enginn hefur enn
skoðað svo, að nákvæmlega sje kunnug stærð þess, en álitið
er, að það sje hátt á 3. mílu á lengd, sumstaðar nokkuð á
annað 1000 faðma breitt, og á öðrum stöðum eða að minnsta
kosti í einum stað ekki nema 5—600, en þar hjá liggja úr
því miklir tangar í ýmsar áttir. Syðri hluti þess (nálægt helm-
ingi) liggur yfir hagleysum, en nyrðri hlutinn yfir góðu af-
rjettarlandi, sem til heyrir Reykjahlið, og er að vísu ekki stórt
svæði í samanburði við það, sem eptir er af þessum víðlendu
Austurfjöllum, sem tíðast eru nefnd svo hjer, jafnvel þó þar
sje sljettlendit að mestu. — Hraunið er fjarska-þykkt, stór-
kömbótt, hröngulslegt og laust í sjer, svo mjög illt er að
ganga yfir það, þó það annars væri fært fyrir hita, sem varla
er sumstaðar enn þá, og varla mun nokkur skepna, sauðfje eða
hestar, fara sjálfráð á það. Hraunið er hvítflekkótt yfir að
líta, sem virðist vera af gufu, sem fest hefur sig á því, og
sumstaðar er brennisteinslitu á því. — Þá er í öðru lagi
að minnast á eldborgir þær, er standa upp úr þessu hrauni,
eins og dálítil fell, í miklum þyrpingum, en þó hjer um bil í
beinni línu frá suður-útsuðri lv suður-úlsuðri/suðurútsuðri/suður-útsuðri> til norður-landnorðurs, einmitt
eins og allar gjár hjer í sýslu stefna, og eins sunnanlands (Al-
mannagjá). Eldborgir eru annars alkunnar hjer; það er fullt
af gömlum eldborgum hjer í Mývatnssveit. Þær eru, eins og
kunnugt er, kringlóttir hólar eða fell með djúpri kvos í miðj-
unni (gígnum). En eldborgirnar nýu á Mývatnsöræfum eru
nokkuð öðruvisi. Þær eru svipaðar skeifu í lögun. Hraunið,
sem vall út úr gígnum, hefir myndað sljettan farveg út frá
honum á einn veg, og hefir flóð það borið með sjer burtu
það, sem í því lenti af því, sem spýzt hefir beint í lopt upp
og jafnan kemur hálfstorkið niður aptur og hrúgast upp í
kringum gíginn. — Þá er hið þriðja, vikrið, sem liggur yfir
hrauninu langar leiðir frá og spillir haganum. Það mun vera
sumstaðar hálf míla eða fullt það frá gígunum. Sprungur og
jarðföll er það, sem ekki gjörir minnst óhagræði, því hættur
fyrir fjenað eru meiri en áður, einkum í snjó, og þjóðvegur-
inn yfir öræfin liggur nú undir hrauninu, þar sem það er breið-
ast, svo það er farið kippkorn norður fyrir endann á því.
Þar eru sprungur mjög varasamar fyrir hesta. Sumstaðar eru
þessar sprungur 3 álna breiðar, sumstaðar er jörð fallin niður
öðrumegin við sprungurnar, svo gjáveggir hafa myndast fullar
2 mannhæðir. Þetta mátti einkum sjá milli gosanna; hvarf það
optast allt aptur undir hraunið. Og er þá hinu merkasta lýst

af aðgjörðum eldgosanna, því ekki er nokkurstaðar að sjá ösku,
er komið hafi úr þessum gosum, sem betur fer.
Þá verð jeg nú loksins að reyna að lýsa eldgosi, og
hef jeg að vísu ekki sjeð nóg til þess, til að geta það ná-
kvæmlega, (og varla kostur á betra en í Nf. nr. 13, 16
—17 og 20). Margir hafa farið til þess langar leiðir að horfa
á þessa sjón, og þótt hún jafnfögur og skemmtileg sem undra-
verð og ógnarleg, og má það kalla Guðs varðveizlu, að enginn
hefur beðið tjón af, svo sem menn hafa farið djarft, og einatt
hefir að litlum tíma liðnum brostið sundur jörð og fallið niður,
gosið upp eldur eða fallið hraunflóð yfir, þar sem menn stað-
næmdust og uggðu ekki að sjer.
Eldgosin byrja, eptir því sem þau hafa nú komið oss hjer
fyrir sjónir, stundum með aðdraganda, en stundum í snöggri
svipan. Kemur þá fyrst upp svartur reykjarkófur, stundum með
öskulit. Reykurinn fer ákaflega hátt í lopt upp (líklega 2000—
3000 fet) og gjörir þar ótrúlega mikla þokubólstra. Neðan til
er reykurinn fyrst svo þjettr, að ekki sjest á dagtíma til elds-
ins í fjarlægð, en þegar lengra líður þynnist reykurinn og verð-
ur eins og gufa, jafnvel gagnsæ, en sem þó safnast saman uppi
og sýnist svo miklu meiri í fjarlægð, en hún er í raun og
veru. Þá er að sjá til eldsins álengdar á dagtíma undir sól,
sem svartir stólpar sjeu á einlægu iði, en þegar sólin skín
þeim megin á eldinn, sem maður er staddur, fær hann sinn
rauða lit, og þegar dimmt er af nótt, þá er ekki einungis eld-
urinn sjálfur sem logi á að líta, heldur líka gufan, sem upp-
af leggur, einkanlega í fjarska. Jarðeldurinn er ekki logi, held-
ur bráðið, glóandi grjót, sem spýtist með undraafli beint í
lopt upp, jeg ætla 100—200 fet, og máske nokkru meira stund-
um. Þessu fylgir drynjandi mikill, líkastur fossnið, en með
meiri urganda, og svo brestum meðfram, sem líkjast fallbyssu-
skotum. Nokkuð af þessu berst út í loptið og dreifist víða
sem áður er sagt (vikurmulið). En mestur hlutinn dettur nið-
ur aptur með miklu minni hraða, en það fer upp, og hleður
þannig hólana eða borgirnar. Þetta gengur að kalla jafnt og
stöðugt; þó lækkar gosið annað veifið í sumum gígunum, en
espast þá í öðrum um leið. Jafnframt rennur glóandi hraun-
flóðið frá, en kemst mjög skammt áður skorpan kemur á það.
En það heldur eigi að síðir áfram í ýmsar áttir undir niðri,
og spyrnir skorpunni af sjer jafnóðum og hún kemur. Úr
skorpunni verða þá hellur, sem reisast á rönd og stífla eld-
flóðið að nokkru leyti. Við þá tálmun vex blóðmegnið og
sprengir þá aptur af sjer skorpuna, sem myndast hefir á ný,
og svona gengur koll af kolli, með sífelldum skruðningum og
smábresttum. Meðan á þessu stendur, er hraunið líkast á að
sjá og þegar nýlega er dottinn niður logi á steinkolaglóð fyrir
smiðjuafli. Þá er hvítblá gufa yfir hrauninu, með svo miklum
hristingi, að ekki verður neitt, sem gagnvart er, glöggvað í
gegnum hana, þó það sjáist. Gufa þessi er svo þunn, að mað-
ur sjer hana ekki nærri sjer; þaraðauki leggur á ýmsum stöð-
um sterkari gufu upp í loptið, og einkum úr gígum, sem hætt-
ir eru að gjósa. Úr þessari gufu verða stundum svo miklir
reykjarbólstrar, að menn halda þar eld uppi, sem enginn eld-
ur er. Gufan dreifist svo um landið, (hún hefir roðablæ), og
er hún það, sem kallað er brunamóða (mistur). Hún var hjer
mest dagana frá 12. til 18. apríl, og svo dimm, að ekki sá til
hóla nje hæða meira en mílu frá sjer. En ósaknæma ætla jeg
hana vera, því ekki virtist neitt falla úr henni. Optast eru eld-
gosin áköfust fyrstu dægrin, en síðan smá dregur af þeim;
stundum detta þau furðu fljótt niður. Mun það vera af því,
að hólakambarnir við gígana springa fram og falla ofan í þá
og kæfa gosið í bráðina. Til þessa má sjá merki á stöku
stöðum.
Ritað í öndverðum júnímán. 1875.
Mývetningur.
Útlendar frjettir.
6. Frá Vesturheimi.
Veturinn kvaddi oss hjer um páskana, og hefir verið vor
síðan, ekki sumar í eiginlegum skilningi, eptir því sem þó er
vandi í þessum löndum Bandaríkja. Rigningar hafa eigi verið
að mun og að minnsta kosti á þessum stað alls ekki enn með
vínlenskum ákafa. Annars er þrumuveður alltíð hjer um þetta
leyti, og svo var í fyrra. Það er stórkostleg náttúrusýn. þú er

allt himinhvolfið eða meiri hluti þess er sem eitt leiptrandi
eldhaf heilum nóttum saman. Svo miklir lopteldar hafa
eigi birzt í vor, því nærri því allan tíman frá páskum til
hvítasunnu hefir veðrátta verið i svalara lagi, og jafnvel eigi
sjaldan næturfrost. Aldrei hefir þó á þessum tíma verið óvor-
legra veður en 1. þ. m. (maí); þá var allhart frost og norðan-
rok. Þó eru nú akrar sánir hvervetna, og flestir lifa í góðri
von um bezta arð af þeim, því vonandi mun sumarhitinn koma
eptir vanda.
Friður er nú syðra, í Louisíana og ððrum óeirðarstöðvum
hvítra og svartra manna; en vel er líklegt, að rósturnar brjót-
ist út á ný, þá er minnst varir. Austur í Pennsylvaníu hefir
fyrir nokkru hafizt annarskonar ófriður. Í því landi eru feikna-
miklar kolanámur, sem sífellt eru unnar af dugnaði miklum og
ákefð. Hefir mergð verkmanna þar haft sjálfsagða atvinnu.
Það er þessi verkamannalýður, sem gjört hefir friðarspell.
Hófst það með því að fólk þetta hópum saman hætti vinnu sinni
og kvaðst eigi myndli taka til verka aptur fyr en vinnulaunin
væri talsvert aukin). Húsbændum þeirra þótti kröfur þeirra ó-
sanngjarnar, enda virðist svo, sem námumenn hafi eigi sætt
sérlegum ókjörum. En er verkmenn fengu eigi óðar og fljótt
kröfum sínum fullnægt, hófu þeir spillvirki og vígaferli og
hirtu alls ekki, þótt fólska þeirra og heipt gengi út yfir að
öllu leyti saklaust fólk. Segir margt ófagurt af tiltektum þessa
upphlaups skríls, og þótt ríkisherinn haft þar eitthvað skorizt
í leikinn lífi og eignum saklauss fólk til varnar, þá kvað ólátum
kolapilta þessara enn eigi lokið. Eitt sinn stóð í blöðunum
að hundrað þúsundir verkmanna gengju þar nú iðjulausir.
Í fyrra mánuði var í blöðum mikið mál gjört út af ó-
friði af völdum Mexíkómanna í þeim sveitum Bandaríkja, er
liggja norðan að löndum þeirra, allra helzt í Texas. Milli þess
ríkis og Mexíkó rennur sem kunnugt er fljót það, er Rio
Grande nefnist. Heilir hópar ræningja, er heimili eiga fyrir
sunnan fljót þetta (í Mexíkó), kváðu hafa lagt það í vanda
sinn í vor, að halda í leiðangur norður fyrir fljótið og inn í
Texas, og hefir þá enginn friður verið fyrir bændur og ný-
lendumenn, sem þar eiga aðsetu. Ræningjar hafa sópað um
greipar þeim og stundum ekki hlíft lífí þeirra. Texas-menn
kærðu þetta fyrir sambandsstjórninni í Washington, er svaraði
málinu vel, og kvaðst mundi láta hart mæta hörðu, ef stjórn
Mexíkómanna hefði eigi hemil á þegnum sínum. Eigi varð
þetta þó að styrjaldarefni, því Mexíkómenn lofuðu góðu, en
gátu þó þess um leið, að óvist væri, hvorir veitti öðrum þyngri
búsifjar: þeir, sem búa sunnan eða norðan fljótsins.
Um gullfundinn í Svörtu-fjöllum (Black Hills) hefir mikið
verið rætt og ritað i allt vor. Sá hluti fjalla þessara, þar sem
gullið hefir fundizt, liggur á landamærum landanna Wyoming
og Suður-Dakotah, norður af vesturtakmörkum Nebraska, og
er því ærið langt í burtu frá reglulegum mannabyggðum. Allt
um það hafa stórmiklar lestir gullsjúkra manna lagt þang-
að leið sína. Indíanar kváðu samkvæmt samningum,
sem stjórn Bandaríkja hefir við þá gjört áður fyrri, eiga gull-
sveitir þessar að miklu eða öllu leyti. Því hefir hún sent her
manns þangað vestur til að verja þegnum sínum aðgöngu í
þessi hjeruð, sem hún eigi kveðst muni sleppa við almenning,
nema Indíanar leyfi. Svo stendur á, að Bandaríkjastjórn hefir
veitt Indíönum þá þokkabót fyrir hinn mikla landgeim, sem
frá þeim hefir í raun rjettri verið tekinn fyrir afl hins yfirsterkara
jafnóðum og ríki þessi hafa byggzt, að þeir skuli hafa vissar af-
markaðar landspildur víðsvegar um vesturhluta Bandaríkja, sem
þeir einir megi yfir ráða, allt þar til er þeir geta fengið af
sjer að lifa að háttum annara manna við akuryrkju eður önn-
friðsamleg störf. Gullhjeruð þessi kváðu vera ein af þessum
ítökum Indíana, og hafa þó ýmsir lagasnápar viljað vefengja
þessa heimild. Stjórnarherinn hefir tekið marga fasta af þeim,
er leitað hafa inn á gullæðið, og sent þá til byggða tómhenta
og grama í geði, og þykir þar rjettlætis framfylgt. Annars hefir
stjórnin sent náttúrufræðinga til þessara hjeraða til að rann-
saka, hvort gullregninu væri ekki vindur einn og ýkjur, en þeim
hefir sagzt svo frá, að í engu muni hafa verið orðum aukið það
sem sagt var um auðlegð gulllandsins. Hefir stjórnin að sögn
átt í einhverjum samningum við Indíana þá, er landið eiga,
um að fá því skipt fyrir annað land eða á einhvern hátt lög-
legan koma því svo fyrir, að þegnar Bandaríkja, sem til þess
hafa hug, fái leyfi til að ná þeim auði úr landi þessu, er þar
liggur falinn.
Sagt er, að stúlkum þeim hinum þýzku, er mestar hörm-
ungar liðu frá því í haust og þar til í vor af völdum Indíana,
skuli eptirleiðis verða veitt sómasamlegt viðurværi af stjórn
1) Þess má hjer geta, að svo telst mönnum til, að 400000 Indíana
eigi heima innan landamæra Bandaríkja; af þeim búa meira en 17000
fyrir austan Missisippi og hafa fasta bústaði innan um annað fólk. 8
þúsundir kváðu heimili eiga í landi því norður af Textas, er Indian Terri-
tory nefnist, sem stjórn Bandamanna einkum hefir ánafnað þeim af frum-
byggjum lands þessa, er aðsetur hafa átt í suðurríkjunum. Hinir allir
eru dreifðir víðsvegar um öll hin vestlægu lönd Bandaríkja.

Bandaríkja. Fólin verstu, er þeim misþyrmdu, munu þegar
hafa verið sendir í varðhald óbótamanna til Florida.
Viðbjóðsleg myndasaga hefir í fyrra mánuði allt í einu
komið upp úr kafinu um Mormóna í Utah (júta), þótt hún sje
ekki allsendis ný. En hjer á við málshátturinn: «Upp koma
svik um siðir». Árið 1857 ferðaðist flokkur manna, sem hafði
um tíma stundað gullgröft í Kalíforníu og safnað auð fjár, það-
an að vestan og austur í Arkansas til þess að sækja þangað
konur sínar og börn og annað skuldalið, því í því ríki höfðu
þeir átt heima áður en þeir gjörðust gullnemar í Kalíforníu.
Þeir komust klakklaust austur og hjeldu í einum hóp til baka.
Leið þeirra lá til og frá um Utah. Vegurinn er feiknalangur
og yfir hin mestu fjöll og firnindi að sækja, enda var þá eng-
in ruddur vegur neinstaðar um öll þau undralönd, sem nú á
síðustu árum eru hvort öðru samtengd af Kyrrahafsjárnbraut-
ina miklu og aukabrautum út úr henni, sem allt af eru að
fjölga. Það var seint um haust, er hópur þessi, sem í voru
alls 146 menn, kom til bæjarins að Saltvatni (Saltlage City),
sem er aðalstöð Mormóna í Utah og höfuðborg í því landi.
Var þeim þar ráðlagt, að fara ekki hinn venjulega vesturfara-
fjallveg yfir Sjerra Nevada, mikinn fjallgarð, er liggur fyrir aust-
an byggðir í Kalíforníu, eptir því landi endilöngu frá norðri til
suðurs, því hann mundi léttfær svo síðla á ári, og nú væri úr
þessu allra veðra von. Væri bezti fyrir þá að halda nú til
suðursveitinni í Utah og þaðan svo vestur af fjöllunum. Þessu
ráði fylgdu vesturfarar og hjeldu því suður Utah. 10. dag sept-
embermán. höfðu þeir tekið sjer áfangastað þar sem nefnt er
Fjallengi (Mountain Meadow). Þar rjeðist villtir Indíanar allt í
einu á hópinn, drápu 7 manns og særðu hálfu fleiri, en urðu
svo að hrökkva undan, því gullnemar veittu þeim snarpa mót-
vörn. Þessi fregn barst skjótt til bæjar þess þar grenndinni,
er Cedar city nefnist. Þar bjó Indíana-agent Mormona, sá er
Jón Lee (lí) nefndist. Undir því yfirskyni, að Indíanar þeir, er
gullnemar ráku á flótta og af höndum sjer, hefði verið banda-
menn Mormóna og því að öllu friðhelgir í orðum sínum og
gjörðum, lagði hann á stað með allmikinn herskara og gaf þá
skipun, að drepa skyldi vesturfara þangað til enginn stæði uppi.
Vesturfarar vörðust þó drengilega, með því þeim gafst tími til
að búa um sig í eins konar virki, og gáfust ekki upp fyr en
matvæli þeirra voru þrotin eptir rúma viku, en því þrutu þau
svo skjótt, að áður en þeir komust í ófriðinn við Indíana,
höfðu Mormónar bannað þeim að afla sjer matforða í bæjun-
um á leið þeirra, þvert á móti því sem ella ávallt hafði verið
vandi, þá er vesturfarar áttu leið um sveitir þeirra. Loksins
fjekk Lee tælt þá út úr virki þeirra undir því yfirskyni að
semja við þá vopnahlé. Voru karlmenn þar drepnir vopn-
lausir eptir því sem Lee mælti fyrir, konur svívirtar og síðan
líflátnar ásamt öllum þeim börnum, sem voru svo gömul, að
líkindi vori til að þau myndi eptir þessum atburði, er þau elt-
ust. Unnu Mormónar og Indíanar á fólki þessu í mesta bróð-
erni á hinn svívirðilegasta hátt. Að eins 13 ungum börnum
var gefið líf. Þessum börnum var dreift út meðal Mormóna,
að þau gæti fengið æskilegt uppeldi. Allt fjemætt, er fólk
þetta hafði haft með sjer, var flutt norður til bæjarins að Salta-
vatni og þar selt við opinbert uppboð. Andvirðið rann í sjóð
kirkjunnar. Líkin voru látin liggja heygð á vígvellinum.
Mormónar gjörðu allt sitt til að láta stórskömm þessa hvergi
frjettast, en það tókst ekki til enda. Þeir höfðu afskipt Indi-
ana, þá er deilt var herfangi hinna dauðu; af því urðu Indí-
anar óánægðir og ljóstuðu upp sögunni, og sum af börnum
þeim, er gerð hafði verið líf, mundi, hvað gjörzt hafði. Fyrst
í haust fór kvittur að koma upp um þessa ljótu sögu, sem allt
af hefir legið í þagnargildi þangað til, og í fyrra mánuði sat
herra Lee og annar höfuðpauri í varðhaldi þar vestra, og rann-
sóknir í málum þessum fóru fram í óða önn. Saga þessi ætti
ásamt öðrum slíkum að lesast með athygli af þeim Íslending-
um, sem hafa orðið svo frægir að heyra orð af munni útsendra
erindsreka frá Mormónum í Utah. Það er almennt viðurkennt,
að enginn trúarflokkur í þessu landi — og eru þeir þó næsta
margir — sje háskalegri í öllu tilliti en Mormónar, og því er
það, að stjórn Bandaríkja, sem öllum öðrum trúardeildum
gjörir jafnhátt undir höfði, telur þá hafa brotið af sjer almenn
borgaraleg rjettindi. Margkvæni þeirra, sem þeir hafa í helgi
sem aðra kirkjukreddu, er eitt meðal annars, sem í siðferðis-
legu tilliti gjörir þá að endemi álfu þessarar.
(Framhald síðar).
Reykjavík, 26. júlí 1875
Póstskipið kom hingað 18. (ekki 17.) þ. m., seint um kvöld-
ið. Með því komu frá Khöfn: fröken Anna Melsted, fröken Þóra
Pjetursson (biskups) og bróðir hennar cand. med. & chir Bogi
Pjetursson, cand. juris Kristján Jónsson (frá Gautlöndum),
exam. juris Guðm. Pálsson, cand. phil. Hallgrímur Melsted,
Proppé bakarasveinn, Didriksen tengdafaðir Jörgensens sál.

veitingamanns og 1 Englendingur frá Noregi. Frá Skotlandi:
4 Englendingar. Frá Vestmanneyum: Þorsteinn Jónsson læknir,
Jónína Brynjólfsd. (prests) og Guðrún Mattías. úr Rvík. Eng-
lendingarnir ætla til Geysis og Heklu.
— Frjettir frá útlöndum eru litlar með þessari
póstferð. Sumrin eru helzt hvíldartími höfðingja og stjórnenda
og þá er víðast þinghlé, nema á voru landi Íslandi. Það
þykir nú fullsannað, að ófriðarspárnar í vor með Frökkum og
Þjóðverjum haft verið síður en ekki ástæðulausar. Þjóðverjum
var farið að ofbjóða herbúnaður Frakka og var hæst í þeim
að verða nú fyrri að bragði og biða eigi átekta. Aptur ljetu
Frakkar svo sem þetta geip í Þjóðverja um herbúnað þeirra
væri ekki annað en yfirvarp, er þeir ætluðu að hafa til að
hlaupa nú til og níðast á sjer aptur. Það var einkum að þakka
Bretum (Derby jarli, utanríkisráðherra), að misskilningur þessi
eyddist. Þykja þeir hafa vaxið af því máli. — Um Jónsmessu-
leytið gengu rigningar miklar víða um suðurhluta álfu vorrar
og gerði vatnagang mikinn, einkum í jökulánum úr Alpafjöll-
um og Pyreneafjöllum. Urðu af því stórskemmdir og jafnvel
manntjón mikið, bæði í Austurríki og á Ungverjalandi, en þó
mest á Frakklandi sunnan og vestan. Hljóp svo mikill vöxtur
í Karlsá (Garonne), af leysingum í Pyreneafjöllum, að elztu menn
muna eigi annað eins. Flóði hún langt yfir alla bakka og sóp-
aði burtu öllu, sem fyrir varð, jafnvel heilum þorpum og bæj-
um, þar á meðal eigi alllitlum skika af borginni Toulouse. Er
mælt, að í flóði þessu muni hafa týnzt nál. 3000 manna, en
fjárskaðinn talinn framundir 100 miljónir króna. — Frá Spáni
eru engin ný tíðindi, er teljandi sje, enda er sízt að henda reið-
ur á sögur, er þaðan koma. Keppast hvorirtveggju, stjórnar-
menn og Karlungar, á við aðra að skrökva til um hagi sína
og framgöngu.
— Manna1át og slysfarir. 21. f. m. (Jónsmessu-
nótt) andaðist eptir langa legu fyrrum amtmaður Jörgen
Pjetur Havstein, hinn þjóðfrægi skörungur meðal valds-
manna vorra, og 30. s. m. misstu Norðlendingar annan mesta
höfðingja sinn, hjeraðslækni Jósef Skaptason á Hnaus-
um, eptir 5 daga legu í lungnabólgu. Daginn eptir að póst-
skipið kom til Hafnar síðast vildi það hörmulega slys til þar,
að Niels Jörgensen veitingamaður hjer úr bænum varð undir
sporvagni, og dó að sólarhring liðnum, eptir miklar kvalir.
Hann var atorkumaður, lipur og vel látinn í sinni stöðu.
Sunnudaginn 30. maí var mesta illviðri fyrir norðan: af-
takaveður með myrkviðrisfjúki, meira en nokkurn tíma kom í
allan vetur. Hákarlaskip Eyfirðinga og Siglfirðinga voru flest
úti og fengu hin verstu hrakföll. Þegar síðast frjettist voru þau þó
öll heimt, nema 3, er sjálfsagt hafa farizt, enda kvað eitt þeirra
hafa fundizt á hvolfi mannlaust fram undan Trjekillisvík á Strönd-
um. Það hjet «Hreggviður», og var eign Snorra Pálssonar al-
þingismanns, verzlunarstjóra á Siglufirði. Þar hafa týnzt 11
manns. Formaðurinn hjet Sófonías Jónsson, frá Grund
í Svarfaðardal. •Draupnir» hjet annað skipið, form. Steinn
Jónsson, frá Vik í Hjeðinsfirði, afbragðssjómaður gamall,
með hásetum, einvalaliði. Það skip átti Snorri líka, og hefir
ekkert til þess spurzt. Þriðja skipið hjet «Hafrenningur», frá
Hellu á Árskógaströnd, formaður Gunnlaugur Vigfússon, skip-
verjar 10 alls. Enn fremur missti Snorri alþingismaður 3 menn
af 3. skipi sínu, «Skildi», í sama veðrinu. Loks var bróðir
Snorra, Jón Pálsson, einn af þeim, sem týnzt hafa á Hafrenn-
ingi, mesti efnismaður. Allt voru þetta þilskip, nema «Hregg-
viður». Margir þessara 25 sjómanna, er þannig hafa látizt í
einu á bezta skeiði, láta eptir sig mikla ómegð.
20. f. m. varð enn eitt hörmulegt slys vestur á Breiða-
firði. Týndist þar við selalagnir bátur með 4 mönnum frá
Skarði á Skarðsströnd, þar á meðal Ebenezer Magnússon, elzti
sonur Kristjáns sál. kammerráðs. Stóð hann fyrir búi á Skarði
með móður sinni, frú Ingibjörgu, og var talinn dugnaðarmaður
og drengur góður.
Loks týndist 5. þ. m. fram undan Álptanesi skip með 6
mönnum á, 4 karlmönnum og 2 kvennmönnum. Fólk þetta
var sunnan úr Leiru, og ætlaði upp í Borgarfjörð í kaupa-
vinnu.
— Eldur enn uppi. Norðanpóstur segir eld enn
uppi á Mývatnsöræfum. Hefir hann brotizt þar út á nýjum
stöðvum, austar en áður (nær Jökulsá), þar sem heitir Fjalla-
gjá. Þar var haglendi mikið og gott, og mun það nú allt orðið
að hrauni. Gos þetta hófst 2. júlí, og er mælt að það hafi
verið engu minna en þegar mest gekk á í vetur. Það var ó-
kannað, þegar póstur fór. Til allrar hamingju fylgdi því ekk-
ert öskufall. — Þrettán enskir ferðamenn voru komnir (á
»Fifeshire») að skoða vegsummerkin eptir eldgosin; þar á
neðal Burton og A. Locke. — Watts Vatnajökuls-fari var
kominn alla leið norður af jöklinum (að Gríms. á Fjöllum).
— Síldarhlaup mikið kom inn á Hrútafjörð í miðjum
þessum mánuði. Það var væn hafsíld, ákaflega feit. Þvagan
hljóp inn í árósa með flóðinu, og varð eptir þar og lá í hrönn-
um á leirunum, er út fjell, og eins með fjörunni út með öll-
um firð. Fóru menn með heilar lestir þar úr nágrenninu að
hirða björg þessa, er þannig hljóp upp í hendur þeim í orðs-
ins eiginlegu merkingu. Mundi hafa mátt veiða ógrynnin öll,
ef menn hefðu verið viðbúnir með áhöld til þess.
— Brauðaveitingar. Hvammur og Keta í Skagafirði
12. þ. m. sira Ísleifi Einarssyni á Bergstöðum. Aðrir
sóttu eigi. 22. þ. m. Staður í Steingrímsfirði sira Bjarna
Sigvaldasyni á Lundi. Auk Hans sóttu: sira Arngrímur
Bjarnason á Álftamýri, sira Þorvaldur Stefánsson í Hvammi í
Norðurárdal, sira Steinn Steinsson í Hvammi í Dölum og kand.
theol. Oddur Gíslason í Reykjavík.
Óveitt brauð. Grenjaðarstaður í Þingeyjarsýslu
(2087.89 kr., augl. 7. þ. m.) Uppgjafaprestur er í brauðinu, og
nýtur hann þriðjungs af hinum föstu tekjum þess, að frádregn-
um launum prestsekkju þeirrar, sem er í brauðinu, og þar að auki
þriðjungs af prestssetrinu til ábúðar 2 fyrstu árin eptir uppgjöfina
endurgjaldslaust. Bergstaðir í Húnav. (793kr., augl. 14. s. m.).
Lundur í Borgarf. (516 kr., augl. 23. þ. m.).
— Alþingiskosning. Vestmanneyingar urðu skjót-
ari til bragðs að kjósa sjer nýjan þingmann í stað Jóns heit.
Guðmundss. en við var búizt. Þeir notuðu kjörskrárnar frá í haust
og gátu því haft kjörfund 26. f. m. Kosningu hlaut Þor-
steinn Jónsson, hreppstjóri i Nýjabæ, með 8 atkv. af 12
(Jón Jónsson ritari 3, Árni Einarsson meðhjálpari 1). það var
veðrinu að kenna, að ekki komu fleiri á kjörfund: hafði aldrei
komið eins gott róðrarveður allt vorið.
— Bókafregn. Með póstskipinu núna kom nýprentuðu
ritgjörð eptir Jón Sigurðsson forseta, er heitir Fjárhagur og
reikningar Íslands. Þar er lýst ráðsmennskunni á fje landsins
síðan stöðulögin komu út (1871) og reikningshaldi stjórnarinn-
ar um það timabil. Af Bókmenntafélagsbókunum kom Skírnir.
Hann er nú með stytzta móti. Frá Reykjavíkurdeildinni eru
nýkomnar út Frjettir frá Íslandi 1874.
— Samskotin handa Austfirðingum. Þegar
póstskipið lagði af stað síðast frá Khöfn voru samskotin þar
komin upp í 18,000 króna, og von um meira. Reyndar höfðu
ótíðindin sunnan úr Frakklandi dregið nokkuð úr þeim, því
þá fóru menn að skjóla saman handa Frökkum. En blaðið
«Fædrelandet», er vor ágæti vinur Dr. Rosenberg ritar í, benti
mönnum á, að þeim stæði nær að hjálpa bræðrunum á Íslandi,
enda munaði ekkert um, þótt eitthvað gæfist handa Frökkum,
og þeir ættu fleiri að en vjer. Svíar og Norðmenn kváðu og
vera að safna handa oss, og núna síðast Englendingar, eptir
áskorun landa vors, herra Eiríks Magnússonar í Cambridge,
er hann hefir ritað í Times. Er mælt að borgarstjórinn í
Lundúnum gangist fyrir þeim samskotum.
Alþingi, II.
Auk þeirra 16 lagafrumvarpa, er stjórnin ljet leggja fyrir
alþingi og áður er getið, hafa þar verið borin upp 38 mál frá
þingmönnum, 32 í neðri deildinni, og 6 í hinni, svo nóg er
að vinna. Af öllum þessum fjölda er að eins 1 fullrætt í báð-
um deildum: frumv. til laga um um þorskanetalagnir í Faxaflóa,
enda er það ekki nema ein lína (að frátaldri ákvörðun um,
hvað við liggur, ef lögin eru brotin), og hljóðar þannig: hvergi
má leggja þorskanet í Faxaflóa fyrir 14. dag marzmánaðar á
ári hverju». Er þetta til marks um, hve greiðfært er gegnum
þenna tvöfalda hreinsunareld, og með þeim þingsköpum, er nú
gilda. Þar á móti er einleikið mál um það, að trauðlega muni
auðið að vinna af meira kappi en þingið hefir gjört það sem

af er. Meðal annars hafa þingmenn tekið það ráð til að flýta
málunum að ræða þau mestmegnis á utanþingsfundum. Verða
umræðurnar á þingfundunum við það langtum minni, og opt
varla annað gjört á þeim en að greiða atkvæði, o. s. frv.
Það styttir og mjög alþingistíðindin, enda á nú auk þess
ekki að prenta í þeim nema stutt ágrip af ræðum þingmanna.
Nokkur af þessum mörgu málum hafa verið felld, og eru
þau því búin í þetta sinn. Þar á meðal er eitt af stjórnar-
frumvörpunum: um aðflutningsgjald af vörum með póstskipinu.
Að öðru leyti verðum vjer í þetta sinn að láta oss nægja
að geta nefndarkosninga í helztu málum. Fjárlaganefnd: Gr.
Thomsen, Tryggvi, Einar Ásm., Jón Sig., Halldór Friðr., Snorri
Pálss., Guðm. Einarss. Launalaganefnd: B. Sveinss., E.
Gunnarss., Þ. Böðvars., Einar Guðm., Hjálmur Pjeturss.,
Kosningalaganefnd (til alþingis): P. Pálsson bóndi, Þ. Þórð-
ars., Þ. Böðvars., Þ. Guðmundsson, Ísl. Gíslason. Lækna-
skipunarnefnd: St. Stephensen, Páll Ólafsson. Ísl. Gíslason,
E. Ásm., Einar Guðm. Lagaskólanefnd: Benid. Sveinss.,
Guðm. Einarss., Gr. Thomsen, Jón Sig., Sn. Pálss. Nefnd til
að hugleiða skólamál landsins: B. Sveinsson, E. Guðmundsson,
Ísl. Gíslason, E. Gunnarsson, Páll Pálsson prestur. Gufuskips-
ferðanefnd: Gr. Thomsen, Tryggvi, E. Ásm., Sn. Pálsson, H.
Friðrikss. Fjárkláðanefnd: Benid. Sveinss., St. Stephensen,
Eggert Gunnarss., Þór. Böðvarsson, Jón Sig., sira Páll, Hjálm-
ur Pjeturss. Toll-laganefnd (breyting á tilskipun um víntoll
26/2 72): Halldór Fr., Tryggvi, Einar Ásm., Páll Pálss. bóndi,
Sn. Pálsson. Skattamálanefnd: Jón Sig., sira Páll, Þorlákur
Jónsson, Þórður Þórðarson, Hjálmur Pet. Þessar nefndir eru
allar úr neðri deild. — í efri deild eru þetta helztu
nefndarkosningar: í kgl. frumv um skipaströnd: B. Thorberg,
Stefán Eiriksson, Ásgeir Einarsson. í kgl. frumv. um þing-
sköp alþingis: Þ. Jónassen, B. Thorberg, Ó. Pálsson, E. Kúld,
Ásg. Einarsson.
Frumvarp til laga um heiðurslaun handa Jóni Sigurðssyni
frá Khöfn (3200 kr. um árið) hefir verið samþykkt í neðri
deildinni í einu hljóði við allar 3 umræður.
Þá hafa verið borin upp lagafrumvörp um löggilding verzl-
unarstaða í Þorlákshöfn, í Blönduós og á Vestdalseyri við
Seyðisfjörð, og eru þau langt komin.
Nefndin í fjárkláðamálinu hefir samið frumvarp til nýrra
kláðalaga, og setjum vjer hjer ágrip úr þeim:
Á svæðinu frá Hafnarfirði kringum Reykjanes og norður fyrir Hjalla-
hverfi í Ölvesi skal lóga öllu fje, sjúku sem heilbrigðu, fyrir árslok 1875.
Í Reykjavíkur umdæmi sömuleiðis. 2/3 af muninum á almennu gangverði
fjárins og frálagi þess bætist eigendum að ári af öllu landinu, með nið-
urjöfnun eptir fjárframtali. — í öðrum sveitum á kláðasvæðinu (milli
Hvítánna) skal hverri kláðakind lógað þangað til 1/2 mánuður er af vetri, en
upp frá því til nýárs hverjum fjórflokks, er kláðakind finnst í; þó gegn
sama endurgjaldi og áður er getið. Verði kláða vart í sauðkind eptir
nýár 1876 til maí-loka, skal öllu því fje, er hún er í, lógað bótalaust, og
sömuleiðis, ef baðað er eða borið í fje á þessu tímabili, því að þá skal
eigandinn álítast hafna vanrækt lækningu og hirðingu sauðfjárs síns.
Réttdræp er hver kláðakind á annars manns landi. Sóttnæmi skal num-
ið burt úr fjárhúsinu, og svo frv. Eigi má reka fje til lífs í niðurskurð-
arsveitirnar fyr en um veturnætur 1876. Réttdræp er hver kind er
sleppur yfir Hvítárnar (og Brúará). Á öllu fje milli Hvítánna skal hafa
ítrekaðar skoðanir og baðanir í haust og framan af vetrinum. Fjáreig-
endur telji fram fje sitt undir eiðstilboð. Skjóti nokkur kind undan
skoðun eða bókun, er hún réttdræp. Framkvæmd á boðum þessum hafa
hreppstjórar og hreppsnefndir, gegn endurgjaldi samkv. 3. gr. í tilsk.
5. jan. 1866. og aukaþóknun úr landsjóði fyrir duglega framgöngu og al-
gjörlega útrýmingu kláðans úr hreppnum. Fyrir óhlýðni og hirðuleysi
koma sektir, 20—200 kr., eptir dómi eða úrskurði kláðanefndarinnar.
Lögum þessum skal og beitt, ef kláði kemur upp utan kláðasvæðisins, sem
nú er. Hver sú kláðasmit, er heldur kýs að lóga en að lækna, fær skaða-
bætur eins og áður er sagt. Konungur skipar kláðanefnd (3 menn), er
gangi í stað sýslumanna og amtmanns í þessu máli. uns kláðanum er al-
veg útrýmt úr landinu. Lög þessi öðlast gildi þegar hreppstjórar hafa
birt þau á hreppasamkomum, en það skulu þeir gjöra jafnskjótt og þeir
fá þau í hendur.
Við umræðurnar um frumvarp þetta lagði landshöfðingi á
móti því og forseti Jón Sigurðsson slíkt hið sama, en Beni-
dikt Sveinsson varði það vel og skörulega.
Lands. hefir fengið leyfi kgs að lengja þingtímann um 14 daga.
Útgefandi og ábyrgðarmaður: Björn Jónsson, cand. phil.
Landsprentsmiðjan í Reykjavík. Einar Þórðarson.
