Kemr út á þriðjudögum.
Árg. 3 kr. (4 kr. erlendis)
Upplag
2500,
Gjalddagi í júlí.
FJALLKONAN.
Uppsögn ógild nema
skrifleg komi til útgef-
anda fyrir 1. október.
Skrifstofa og afgreiðsla:
Veltusund 3.
VIII, 17.
REYKJAVÍK, 28. APRÍL.
1891.
Framfaramál.
Svar til J. Þ.
[Niðrl]. Í sjávarþorpum, þar sem líka er léleg heima-
kennsla vegna kringumstæðnanna, eru barnaskólar
nauðsynlegir. Enn þótt nú börnin annaðhvort heima
eða í skólum læri lestr, skrift og reikning, þá eru
þau í rauninni ómentuð fyrir það, því að kunna að
lesa, skrifa og reikna eru að eins hæfileikar eða
frumskilyrði til að geta mentast, enn er í sjálfu sér
engin mentun, og því ónóg fræðsla fyrir hverja þjóð
og hvern mann; það er mentun sem göfgar andann,
gerir viljastefnuna frjálsa, hugarfarið hleypidómalaust
og hjartað kærleiksríkt og hrifið fyrir hinu sanna,
fagra og góða. Hin bestu menntunarmeðul í þessa
stefnu fyrir vora þjóð eru: íslensk tunga og saga og
náttúru og stjónarlýsing Íslands; með þessu mætti
vekja hreyfingu fyrir öllu háleitu, svo í anda- sem
náttúru-heiminum og frelsa menn frá villu hjátrúar
og vantrúar með því að benda á mun þekkingar og
trúar. Það er villa hjátrúarinnar, að taka alt í
blindni gott og gilt, enn villa vantrúarinnar að efa
alt í engu betri blindni og sjá eigi að mannleg viska
hefir takmörk, enn þessi takmörk viðrkennir hin sanna
mentun. Svo sem menntunarleysið, er lætr mann
trúa öllu, er skaðlegt, svo er hálfmenntun skaðleg líka,
því að hún gerir manninn að eins hrokafullan, svo að
hann þykist vita alt. Sannmenntaða menn eina má
sannfæra, ómenntaða menn leiða í blindni á rétta leið,
enn hálfmenntaða menn er ekkert hægt að eiga við,
því að þeir eru þrákálfar, sem ávalt sýnist sín hugs-
un best. Til þess að innleiða þá sönnu mentun, sem
hér er talað um, enn útrýma hálfmenntuninni, þarf
að stofna sérstaka unglinga- eða alþýðu-skóla í hverri
sýslu eða hverjum tveimr fyrir karla og konur á
aldrinum 15—20 ára, og á þá skóla ættu allir að
vera skyldir að ganga eitt eða tvö ár; þess þyrfti
einungis að gæta að kenna fátt eitt á skólum þess-
um; margt má þar eigi kenna, því sú aðferð sem
mönnum hingaðtil hefir verið svo hætt við, að hrúga
á nemendr fjölmörgum vísindagreinum, er heilsu og
mentun skaðleg, því annað er að vera lærðr og ann-
að að vera mentaðr, þótt þetta eigi að miklu leyti
að fara saman. Fé til þessa ætti að leggja úr lands-
sjóði og sé ég ekkert á móti því, að leggja skatt á
þjóðina í þessum tilgangi, því þetta mundi gera gagn
og færa margfaldan arð, þar sem hið núverandi
hálfmentunarkák veitir litla eftirtekju, því að það
vantar kosti þá, sem fylgir menningarstefnu þessarar
aldar: að auðga vitið, en hefir ókost þann, sem við
hana hefir þótt loða, að deyfa einstaklingseðlið og
steypa alla í sama miðlungsskaparmótinu. Við þessa
mentun, sem ein dugar til að gera að sönnum mönn-
um, mundu Íslendingar fá elsku til að vera sjálfstæð-
ir í efnalegu tilliti og sveitarþyngslin minka, svo að
sá versti skattr, sem á þessari þjóð hvílir, sveitarút-
svarið, lækkaði brátt; reyndar hefir nú þegar verið
stigið mikilvægt stig til að hrinda þessu máli í betra
horf með lögunum um styrktarsjóði handa alþýðu-
fólki, enn meira vert er samt að hugsunarháttrinn lagað-
ist. Við aukna mentun færu menn að læra að dæma
hlutdrægnislaust um Ísland og Ameríku, og eigi segj-
ast fara burtu sakir sveitarútsvarakúgunarinnar, sem
sumir vestrfarar eiga að hafa sagt, enn sem samt er
óvíst um, hvort hafi skoðað lífið hér og þar hleypi-
dómalaust, því að víðar eru útgjöld enn á Íslandi.
Mikil gjöld leggja menn þar á sig til skóla og kirkju;
í stjórnar- og hernaðarþarfir verðr líka að gjalda í
Ameríku, endar margar vörur þar tollaðar, og er
það eitt með öðru fleira, sem gerir hið afarháa verð,
sem er þar á flestum hlutum. Við sanna mentun
mundi ættjarðarástin aukast og þjóðinni fara fram í
siðferði, enn tortrygni og öfund hverfa. Þá mundi
öll óvild og hroki milli austr- og vestr-Íslendinga
hljóta að víkja, enn hvorir læra að elska aðra, hreppa-
kritr og meinbægni minka, stéttarrígr og smásálar-
skapr þverra. Þá mundi sá leiði, enn of algengi
hugsunarháttr deyja út, sem ætlar öllum þeim, er
hvatamenn gerast að einhverju nýju, eigingjarnan til-
gang; þeir eigi endilega að gera það til að græða á
því sjálfir, einkum séu þeir eitthvað öðrum fremri í
einhverju. Í einu sagt, hinar mestu meinvættir þess-
arar þjóðar, hleypidómar, tortrygni og eigingirni
mundu hverfa að mestu, enn í þess stað koma gagn-
stæðar dygðir: réttsýni, tiltrú og mannelska, sem eru
einkenni heilbrigðs þjóðlífs.
J. L.
Minnisvarðar yfír Kristján skáld Jónsson.
Sumarið 1889 gáfum við undirskrifaðir út boðsbréf til gjafa
til minnisvarða á leiði Kristjáns Jónssonar skáldss. Bréf þessi
vóru send víða um landið, og nokkur til Ameríku. Seinna feng-
um við að vita það, að fyrir nokkrum árum, eða skömmu eftir
dauða skáldsins, hafði verið safnað gjöfum til sama augnamiðs
í Reykjavík, að mestu eða eingöngu í latínuskólanum, enn á-
rangrinn af þeim gjöfum fórst með „Phönix“ í janúar 1881,
eins og skýrt er frá í „Þjóðólfi“ haustið 1889 og „Lögbergi“
8. okt. 1890 nr. 39. Þetta atvik varð til þess, að heldr minna
gafst nú, því að þeir, sem höfðu gefið áðr, hafa fundið litla hvöt
hjá sér til að gefa í annað sinn.
Seinna fengum við að vita það, að meiru fé hefði verið skot-
ið saman á Austfjörðum samkvæmt áskoruninni í „Austra“
heldr enn við vissum af er við skráðum bréfið; nú eru þar í
geymslu 104 kr. 92 au.
Árangrinn af bréfi okkar hefir orðið eftir öllum vonum. Gjafir,
sem hafa verið sendar undirskrifuðum Jakobi Gíslasyni og
nú geymast í sparisjóð Akureyrar eru orðnar samtals hér
um bil........ kr. 180 „
Á Seyðisfirði eru geymdar........— 104 92
í sparisjóði í Reykjavík........— 30 „
Samkvæmt skýrslum í fyrrgreindu blaði Lög-
bergs hafa gefist í Ameríku 20 doll. 65 cents
og má telja það...........— 74 34
Að öllu samantöldu eru þannig til hér um bil kr. 389 26
Eftir að við sendum út bréf okkar, kom fram í blöðunum sú til- FJALLKONAN
VIII, 17.
laga, að tilhlýðilegra væri að minnisvarðar dáinna merkismanna
stæðu sem flestum til sýnis í Reykjavík, enn ekki í kirkjugörð-
um hingað og þangað út um landið. Einn sá, sem safnaði gjöfun-
um tók það og fram, að hans gjafasafn væri bundið því skilyrði,
að varðinn yrði reistr í Reykjavík. Gjafirnar frá honum og
öðrum sem settu sama skilyrði, eru 24—30 krónur. Öll eldri
samskotin, og mestr hluti hinna seinni, hafa verið gefin með
þeirri hugsun, að steinninn kæmi á leiðið eins og við ráðgerðum
í bréfinu og eins og tíðkast hefir að undanförnu, því að hin
tillagan var þá ókunn. Eftir að hún var kunn, gáfu nokkrir að
eins með því skilyrði að steinninn væri látinn á leiðið sjálft, og
álitum við okkr ekki hafa heimild til að breyta því. Undirskrif-
aðr Kr. Jónasarson samdi því næstliðið haust við steinhöggvara
J. Schau í Reykjavík um að höggva stein á leiði Kr. Jónssonar
og hafa hann til snemma næsta sumar. Sjálfr legsteinninn, 4
steinar aðrir og járnstengr á milli þeirra, er mynda skulu um-
gjörð um leiðið, var samið um að alt skyldi kosta kr. 170.
Ekki er hægt að segja, hve mikill allr annar kostnaðr kann að
verða, enn við teljum sjálfsagt að afgangr verði, og hvort sem
hann verðr mikill eða lítill, höfum við helst í hyggju að leggja
hann í Söfnunarsjóðinn í Reykjavík og láta hann geymast þar
þangað til að féð með vöxtum, vaxta vöxtum og ef til vill öðr-
um tekjum, t. d. áframhaldandi samskotum, verðr orðið svo
mikið, að reisa megi fyrir það minnisvarða þann, er sæma þyki
höfuðstað landsins, að áliti þeirrar kynslóðar, sem þá ræðr lög-
um og lofum í Reykjavíkrbæ.
Með þessari aðferð hyggjumst við að geta fullnægt hvoru-
tveggja kröfunni. svo að báðir flokkar gefendanna megi vel við
una. Þegar verkinu er lokið, og séð fyrir enda á kostnaðinum,
vonum við að geta gefið greinilega skýrslu um samskotin og
og hvernig þeim hefir verið varið, enn verðum að biðja hina
heiðruðu gerendr að hafa þolinmæði þangað til.
Í greininni í „Lögbergi“, sem fyr var nefnd, er þess óskað
að við látum sjást í blöðunum, hvað samskotunum liðr; þetta
hefir verið gert þannig, að undirskrifaðr Jakob Gíslason hefir
auglýst það við og við ýmist í „Norðrljósinu“ eða „Lýð“, auk
þess sem hann hefir til bráðabirgða sent flestum safnendunum
viðrkenningu fyrir upphæðinni. Til þess nú að löndum okkar
vestan hafs sjáist síðr yfir skýrslu þessa, sendum við sitt samrit
af henni til prentunar í hvoru blaðinu: „Lögbergi“ í Ameríku
og „Fjallkonunni“ á Íslandi.
Kaupmannahöfn, 19. mars 1891.
Jakob Gíslason. Kr. Jónasarson.
Nýjungar frá ýmsum löndum.
Í New Orleans er mjög róstusamt um þessar mundir,
eins og stundum brennr þar við. Þar eru allmargir Ítal-
ir, og talað að margir séu í félagi, sem heitir „Mafia“
og er illræmt fyrir morð og óknytti. Ymsir menn
hafa þar verið myrtir að undanförnu, og hafa þess-
ir Mafia-menn verið grunaðir, enn með mútum og
ógnunum sloppið jafnan. Í sumar vóru einu sinni
6 menn skotnir þar á torgi einu, og lögreglustjór-
inn Hennessy lét taka ýmsa fasta, sem hann grun-
aði. Hann fékk hvað eftir annað ógnunarbréf, og
var honum sagt að hætta rannsókninni, því að annars
mundi illa fara. Enn hann hélt áfram rannsókn-
um, enn í september var hann myrtr. Kviðdómr-
inn dæmdi mennina sýkna, þrátt fyrir allar líkur.
Þetta var meira enn menn gátu þolað. Þeir þótt-
ust vita, að kviðdómendum hefði verið mútað.
Málfærslumaðr nokkur, Parkison að nafni, skoraði
á menn að taka sér sjálfir leyfi til að hegna óaldar-
seggjunum ítölsku. Þeir brutust inn í fangelsið og
drápu þar 9 menn, og hengdu líkin á ljóskera-
staurana á götunum, og hefir múgrinn í hótunum
að drepa alla Ítali, sem þeir nái í. Enn Parker-
son hefir fengið bréf, þar sem Mafia-félagið segir
honum, að hann verði umtalslaust drepinn, og kona
hans og börn sömuleiðis. Því hann hafi látið drepa
bræðr þeirra, og guð almáttugr geti ekki einu sinni
bjargað honum. Nú er sagt, að rannsókn eigi að
halda yfir kviðdómendum, enn sendiherra Ítala í
Washington hefir kært þessa meðferð á löndum sín-
um, og Harrison hefir lofað að láta rannsaka málið.
Járnöld. Járnöld má með sönnu nefna öld þá,
er vér lifum á, svo stórkostlega hefir notkun járn-
sins aukist og eykst enn. Járnframleiðsla jarðarinn-
ar allrar hefir á árunum 1868—1883 vaxið frá 11
miljónum tons til 22 milj. tons; og í Evrópu sérstak-
lega á þessu tímabili frá 9 til 16 milj. Stóra Bret-
land, Norðr-Ameríka og Þýskaland eru fremstu
járniðnaðarlönd, og eru höfuðból þess iðnaðar Birm-
ingham, Sheffield og Glasgow á Stórbretlandi, St.
Etienne og Le Creuzot á Frakklandi, Seraing og
Liege í Belgíu, Essen, Bochum og Dortmund í Þýskalandi
og Pittsburg í Bandaríkjunum. Hve mikið peningaverð
sé í járninu, getum vér meðal annars séð, þegar vér
gætum þess, hvert ógrynni af járnvöru má smíða úr
einni vætt hrástáls og fyrir hvaða verð varnaðr
þessi er seldr; bestu pennahnífablöð eru t. a. m. 100
sinnum dýrari enn efnið í þeim. Af því járnið er
orðið svo alment og hversdagslegt, þá rennr oss svo
sjaldan í hug, hversu það er orðið oss ómissandi.
Með hverjum tugi ára dregr járnið undir sig nýtt
verksvið; menn styðja húsin með járnbitum og járn-
„kröppum“ og klæða þök þeirra með plötujárni, meira
að segja byggja heil hús úr járni. Í skipasmíði bol-
ar járnið timbrinu út, enda möstrin setja menn sam-
an úr stálpípum og reiðann úr járnvír. Járnþynna
og járnvír er haft til fjöldamargs, sem tré var haft
til fyrir 30 árum. Vatnsfötur úr tré eru nálega
orðnar forngripir; í járnílátum flytja menn stein-
olíu og leiða hana í járnpípum svo hundruðum mílna
skiptir til útskipunarhafnanna og spara með því
flutningskostnað. Trérimlagarðarnir verða að þoka
fyrir járnvírsgirðingunum, sem bæði eru varanlegri
og snotrari. Í járnþynnu ílátum varðveita menn og
flytja niðrsoðna fæðu. Ekki vóru til peningahirslur
óbilugar fyr enn menn fengu stálskápana með brahma-
lásunum, sem þjófarnir geta ekkert átt við. Stál-
kompásinn er öruggr leiðtogi sjófarenda á hafinu og
málmgraftar mannanna í námunum. Og bæði í tele-
gröfum, telefónum og öllum vélum á járnið hið
þýðingarmesta hlutverk. Undir öllum flutningum og
samgöngum er járnið aðalfótrinn. Árið 1886 var
reiknað að járnveganet alls heimsins væri um 488,000
kílometra, og kom fullr helmingr þess í hlut Ameriku.
Hlaupteinar járnbrautanna voru áðr úr járni; nú eru
menn farnir að hafa þá úr stáli, sem meiri veigr og
hald er í, þótt dýrara sé. Í hvern kílómeter járn-
brautar er talið að fari 106,000 kílógrömm stáls.
Að menn hafa þvílík kynstr af stáli, sem til þessa
þarf og annars, það er að þakka fullkomnari aðferð
til að vinna stál úr hrájárni, er Bessemer í Sheffield
fann 1856. Að endingu skal nefna þýðingu járnsins
í brúagerð. Þá fyrst er járnið komst þar að, var
tálma þeim úr vegi rýmt, sem áðr var á skjótum
flutningi yfir breiðar elfir, sund og firði. Meðal
slíkra brúa eru t. a. m. Forth-brúin, Britannía brúin
(420 metra löng) yfir sundið milli Wales og Anglesey
og tröllvirkis brúin yfir East River við New York. 28. apríl 1891.
FJALLKONAN.
67


Karfaafli og kaffieyðsla. Kaffiafurð alls heims telja
hagfræðingar sé um 812,700 tons. Brasilía fram-
leiðir meir enn helming alls kaffis, sem er 490,000 t.
Þarnæst Miðameríka og Mexíkó 80,000 t., Java og
Sumatra 60,000, Hayti og San Domingo 43,000,
Arabía, Abyssinía og Madagaskar 35.000, Kúba og
Portoríko 35,000, Indíur og Ceylon 30,000, vestrströnd
Afriku 195,000. Af álfunum er Evrópa mestr kaffi-
svelgr, kemst ekki af með minna en 430,000 t.;
Bandaríkin og Kanada eyða 265,000 samtals, Suðr-
ameríka 415,000, Asía 40,000, Mexíkó og Miðame-
ríka 35,500, Afríka 25,000.
Ný ljósmyndagerð. Frakkneskr maðr, Lippmann
að nafni, skýrði fyrir skömmu frá því í akademíinu
franska, að hann hefði fundið aðferð til að taka ljós-
myndir með varanlegum litum, og er talið óefað að
fundning þessi marki stórstig á framfaraleið ljósmynda-
listarinnar.
Trúarbrögð á Englandi. Á Englandi voru eftir síð-
asta fólkstali 25,975,000 íbúar; þar af vóru að eins
6,250,000 ríkiskirkjumenn, eða tæpr fjórði hluti.
Meiri hluti þjóðarinnar er fyrir utan hinar kristnu
kirkjur. „Þrátt fyrir kappsmuni ríkiskirkjunnar og
þrátt fyrir hríðvöxt Hjálpræðishersins sækir meiri
hluti þjóðarinnar engar guðsþjónustugjörðir eða helga
staði, og mundi sá fólksgrúi falla í fangið á hverju
því regluskipaða kristnifélagi, sem hefði næga heil-
brigða skynsemi til þess að sníða tilhögun sína
alla eftir þörfum og háttum þessarar „demokratisku“
(lýðfrjálsu) aldar“.
Leiðrétting.

Í 16. tölubl. „Fjallkonunnar“ 21. apríl þ. á. er
meðal annars grein með yfirskrift „Ný bók“.
Í áminnstri grein er svo fráskýrt: Við „Ó þá náð
að eiga Jesúm“ hefir J. H. tekið miðpartinn úr
„dúet“ brennivínsberserkja (Gluntarne"), sem þeir
syngja, étandi og drekkandi og horfandi á fallega
sokka á stúlku, er hjá gengr".
Þetta er ekki rétt, og vil ég leyfa mér að leið-
rétta það.
Lagið hefi ég tekið úr „Melodier til Pilegrimsharpe“,
sem er safn af andlegum söngum og kvæðum, og ætlað
til að brúka við guðsþjónustugjörð, enn ekki úr
„Gluntarne“, eins og höf. segir. Lagið er eftir hið
heimsfræga tónaskáld Gunnar Wennerberg, og er
árið 1881, af þáverandi organista við Frelsarans kirkju
í Kristjaníu, Ludvig Mathias Lindemann, tekið inn í
áðr nefnt söngvasafn, og þar sett við þau orð, er hér
fylgja:
Hvilken ven vi har i Jesus,
Han vor synd paa korset bar,
O, hvor godt det er at bære
Frem for ham al sorg, vi har,
Hvilken fred vi ofte savne,
Hvilken hvile i guds sön,
Blot fordi vi ei ombringe
Naaden stol i tro og bön.
Þess má einnig geta, að Lindemann var guðfræð-
ingr. Sem tónskáld er hann alþektr og af öllum
viðrkendr.
Þá er eftir að leiðrétta skakka þýðingu á orðinu „Glunt-
arne“. Sænska orðið Glunt (í fleirtölu: Glunt-
arne) þýðir ekki: „brennivíns berserkr“ heldr: stálpaðr
drengr, unglingspiltr.
Hefi eg svo leiðrétt það í nefndri grein, er mér
þykir nokkuru varða.
Reykjavík, 25. apríl 1891.
Jónas Helgason.
Sýslumaðr settr. Í Vestmannaeyjum er kand.
polit. Sigurðr Briem settr sýslumaðr frá 1. maí, enn
ekki Þorsteinn Jónsson héraðslæknir, sem stundum
hefir gegnt þar sýslumannsstörfum og stundum prests-
verkum.
Skipstrand. 10. apríl strandaði frakknesk fiski-
skúta í Meðallandi. Einn af skipverjum synti með
streng í land og á honum bjargaði hann hinum skip-
verjunum, 17 alls.
Aflalítið er nú hvervetna við Faxaflóa, eða að
eins örlítill reytingr.
Tíðarfar. Síðan fyrir síðustu helgi hefir verið
norðanátt og frost talsvert á nóttum.
Druknan. Fyrir rúmri viku druknaði í Hvaleyr-
artjörn Hafliði Þorsteinsson í Hafnarfirði, kvæntr
maðr; hann hafði um tíma verið geðveikr og var
haldið, að hann hefði vaðið út í tjörnina til að drekkja
sér.
Sjónleikir í Rvík. Ísaf. og Þjóðólfr hafa haft meðferðis
langar og lofsamlegar frásagnir um sjónleika sem haldnir hafa
verið í vetr á ýmsum útkjálkum landsins, enn á sjónleikina hér
í bænum hafa þessi blöð ekki minst. Alls var hér leikið 15
kvöld, og vóru leikirnir þrír: „Nýársnóttin“, „Dalbæjarprestssetrið“
og „Ævintýri á gönguför“. Eins og oft áðr þegar hér hefir
verið leikið, var gerðr góðr rómr að sumum leikendunum, sem
þóttu leika vel, og flestir af þeim þóttu leika fremr vonum, þar
sem undirbúningrinu var mjög stuttr. Einkum var lokið
lofsorði á Árna Eiríksson verslunarmann, sem lék Hans í
Ævintýrinu. Menn verða að játa, að þeir sem bera við að fást við sjón-
leiki hér, gera það oft vonum betr, þó ólíku sé auðvitað saman
að jafna, þegar talað er um sjónleikamenn, sem temja sér list-
ina frá barnæsku og gera hana að lífsstarfi undir stöðugri
tilsögn færustu manna. — Útbúnaðr allr á leikjunum var svo vand-
aðr sem kostr var á.
Misprentanir. Í Fjallk. 9. tbl. stendr í gr. „Sjómennska“
„flytji lítið“, á að vera: fletji lítið. Í 10. tbl. í gr. um „Hnign-
un trúarbragðanna“ stendr: „rautt rúm“, á að vera: autt rúm (í
sumum exempl).
Vátryggingarfélagið „Commercial Union“ tekr í
ábyrgð fyrir eldsvoða húseignir bæði í kaupstöðum
og til sveita, alls konar lausafé o. fl., alt fyrir lægsta
vátryggingargjald. — Tilkynna verðr umboðsmanni
félagsins þegar eiganda skifti verða að vátryggðum
munum, eða þegar skift er um bústað. — Umboðs-
maðr fyrir alt Ísland er
Sighvatr Bjarnason
(bankabókari í Reykjavík).
Fatnaður vandaðr og ódýr fæst nú af ýms-
um tegundum
hjá C. J. Rydén.
Nýkomin sýnishorn af allskonar fataefnum eru til sýnis.
Dr. med. W. Zils, læknir við konunglegu liðs-
manna-spítalana í Berlín, ritar:
Bitterinn Brama-lífs-elexír er framúrskarandi
holt og magastyrkjandi meðal.
Berlín. Dr. med. W. Zils.
Einkenni á vorum eina egta Brama-lífs-elixír eru firma-
merki vor á glasinu og á merkisskildiuum á miðanum sést
blátt ljón og gullhani og innsigli vort MB & L í grænu
akki er á tappanum.
Mansfeld-Bûllner & Lassen,
sem einir búa til hinn verðlaunaða Brama-lífs-elixir.
Kaupmannahöfn.
Vinnustofa: Nörregade No. 6.
Exportkaffið „Hekla“ er nú álitið bezt.
Exportkaffið „Hekla“ er hreint og ósvikið.
Exportkaffið „Hekla“ er hið ódýrasta exportkaffi.
Exportkaffið „Hekla“ er nú nálega selt í öllun stærri
sölubúðum í Hamborg.
Ensk-íslenskt fjárkaupafélag.
Um leið og ég þakka mínum viðskiptamönnum
fyrir þessa árs fjárverslun, læt ég yðr hér með vita,
að ég kaupi sauðfé næsta ár, og ef þér þurfið eitt-
hvað að vita viðvíkjandi næsta árs verslun, getið
þér snúið yðr til umboðsmanna minna sem eru þessir:
Hr. Stefán Stephensen á Akreyri
fyrir Þingeyjar og Eyjafjarðarsýslu
— Þorvaldr Arasen á Flugumýri
fyrir Skagafjarðarsýslu.
— Benedikt Blöndal í Hvammi
fyrir Húnavatnssýslu.
— Guðmundr Einarsson í Nesi og
— Þórður Jónsson í Ráðagerði
fyrir Borgarfjarðar-, Kjósar og Gullbringu-
sýslu.
— Magnús Gunnarsson í Reykjavík og
— Þórðr Guðmundsson í -
fyrir Árnes- og Rángárvallasýslu.
Reykjavík 1. desember 1890.
Georg Thodal.
Verslun Kristjáns Þorgrímssonar selr
smjör fyrir afarlágt verð mót borgun út í hönd.
Kommóður vandaðar og með góðu verði
fást hjá Erlendi Árnasyni snikkara.
Á Reykjavíkr Apóteki fæst:
Öll þessi vín eru
aðflutt beina leið
frá hinu nafn-
fræga verslunar-
félagi Compagnia
Holandesa á Spáni
Cognac fl. 1,25. Rínarvín 2,00. Vindlar: Brasil.
Flower 100 st. 7,40. Donna Maria 6,50 Havanna
Uitschot 7,50. Nordenskiöld 5,50. Renommé 4,00.
Hollenskt reyktóbak, ýmsar sortir, í st. frá 0,12 — 2,25
Brúkuð íslenzk frímerki eru keypt á skrifstofu
almennings.
Sherry fl. 1,50
Portvin hvítt fl. 2,00
do. rautt fl. 1,65
Rauðvín fl. 1,25
Malaga fl. 2,00
Madeira fl. 2,00
Útgefandi: Valdimar Ásmundarson.
Félagsprentsmiðjan.
2]
Sunnudagr í amerísku þorpi.
Sunnudagahald er hér allstrangt af gömlum vana. Það er
erfivenja frá tíð hinna „púrítönsku“ (hreintrúuðu) forfeðra. Eldra
fólkið kann frá því að segja, að í ungdæmi þess varð það að
sitja í kirkjunni nálega allan daginn. Þá var tveggja stunda
guðsþjónusta fyrir hádegi, svo stundarhlé til morgunverðar, sem
menn höfðu með sér og snæddu á kirkjuhólinum eða inni i kirkj-
unni; þá var sunnudagaskóli fyrir börn og fullorðna alt að 2
stundum; síðan eftir litla hvíld var kvöldmessan, er tók 2 stund-
ir. Enn þetta var í fyrri daga, sem menn kalla þó ekki hér
hina „góðu gömlu daga“. Samt þykir hér enu þá rangt og ó-
svinna að leika á hljóðfæri eða syngja nokkuð annað enn sálma-
lög á sunnudegi. Enn bótin er, að Ameríkumenn eiga fjölda
ágætra sálma, bæði að efni og sönglögum.
Engin verk eru unnin á sunnudögum, nema hin óhjákvæmi-
legustu. Þegar kirkjuklukkunum er hringt í fyrsta sinni, um
dagmálabil, fara menn að tygja sig til kirkjuferðar. Brátt sjá-
um vér að alls konar akfæri renna að þorpinu úr öllum áttum,
koma þar bændr með konur sínar á fjórhjóluðum kerrum (bug-
giers); bændastúlkur, sem geta strokkað fyrirtakssmjör, fægt
stofugólf og gert grein fyrir torskildum stöðum í Shakespere,
kent stærðfræði og sönglist ef í hart fer, þær hoppa liðlega niðr
af kerrunum og leysa sjálfar hestana frá.
Þrjár kirkjur eru í þorpinu, tvær „orþódoxar“ (forntrúlegar)
og ein frjálstrúarleg. Við skulum nú í dag fara í frjálstrúar-
legu kirkjuna, ekki fyrir það að vel gæti verið tilvinnandi að
fara í hinar; að minsta kosti kemr það fyrir, að Moody prédi-
kari, heimsfrægr ræðumaðr, stígr í stólinn í annari þeirra. Hann
býr ekki langt héðan og hefir þar skóla sína.
Kirkjan er gömul og safnaðarfélagið er gamalt, enn hvoru-
tveggja hefir verið vel viðhaldið. Kirkjan er hvítmáluð eins og
alt annað. Safnaðarfélagið stofnuðu nýlendumenn á öldinni sem
leið og var það þá stranglega „púritanskt“ (hreintrúarlegt), enn
síðan hefir það smámsaman samið sig að aldarhættinum og hug-
myndum nýrri tímanna. Kringum 1830, þegar ræður Channings
klufu þessi kirkjufélög, aðhyltist þetta safnaðarfélag stefnu ný- 68
FJALLKONAN.
VIII, 17.
mælanna og framfaranna, og hefir jafnan síðan fylgt vel tím-
anum, svo að þótt það sé hér í einvist og falið innan um skóg-
ana og hæðirnar, er það samt meðal hinna fremstu safnaðarfélaga
að trúrækni.
Á Norðrlöndum mundu menn kalla þetta „fríþenkjara“ eða trúleys-
ingjakirkju (þótt það sé reyndar fráleit hugmynd, að trúleysingjar
hafi kirkju), hér er það nefnd frjálstrúarleg kirkja og heyrir til
kirkjufélögum Unitara, sem að öðru leyti ljá margskonar hug-
myndum og skoðunum svigrúm innan sinna ummerkja, og leggja
engin bönd á hinar sérstöku kirkjur, sem í þeim eru. Hver kirkja
hefir stjórn skraa út af fyrir sig, og hefir sína trúarjátning, er
hún hefir sjálf samið og samþykt á safnaðarfundi, eða hún hefir
alls enga trúarjátningu.
Kirkjan stendr uppi á hóli, þar sem hæst er í þorpinu.
Kirkjufólkið safnast saman fyrir utan kirkjuna í sólskininu,
gleðr sig við dýrðlega útsjón, heilsast, tekr saman höndum og
skrafar saman brosandi og hlæjandi. Þar er ekkert tilgerðar-
legt, „þvingað“ og affaralegt bænadagssnið. Prestrinn kemr
gangandi upp hólinn með konu sinni, og þegar hann kemr nær,
verða viðræðurnar fjörugri og brosin örvari; hann yrðir á hvern
mann og tekr í hendina á öllum. Svo er klukkunum hringt í
annað sinn og allir fara inn.
Kirkjan er í stærra lagi fyrir þennan litla söfnuð. Hún var bygð
áðr enn sá klofningr varð í kirkjufélaginu sem fyr er getið;
þá hafði þessi bygð þessa kirkju eina, og bygðarmenn vóru þá
hálfu fleiri enn nú, og allir fóru til kirkju. Það er um þessa
fjallbyggð eins og aðrar í austrríkjunum, að hún hefir vaxið í
öfuga átt að því er íbúatölu snertir. Menn hafa yfirgefið þessar
hólóttu, grýttu jarðir og leitað vestr á bóginn, þar sem jarðir
eru bæði ódýrari og betri. Því stendr hér margt húsið tómt með-
fram vegunum og margt bóndabýlið kafið í hrísi og ógresi, og
sumstaðar þar sem áðr var velyrktr akr er nú góðr greni-
skógr.
