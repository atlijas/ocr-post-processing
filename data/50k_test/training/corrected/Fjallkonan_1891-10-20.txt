Kemr ut á þriðjudögum.
Árg. 3 kr. (4 kr. erlendis)
Upplag
2500.
Gjalddaga í júlí.
FJALLKONAN.

Uppsögn ógild nema
skrifleg komi til útgef-
anda fyrir 1. október.
Skrifstofa og afgreiðsla:
Þingholtsstræti 18.
VIII, 43.
REYKJAVÍK, 20. OKTÓBER.
1891.
Tíðarfar. Haustveðráttan hefir verið góð, allstað-
ar sem til hefir frést, nema stormasamt nokkuð og
sjógæftir því stopular. Regnsamt öðru hverju, enn
ekki til skaða.
Aflabrögð. Talsverðr fiskafli er hér um slóðir, ef
gæftir væri.
Thyra, strandferðaskipið, er ókomið enn; var kom-
in á réttan tíma á Sauðárkrók 6. þ. m., enn síðan
hefir ekki spurst til hennar.
Barnaskólinn í Reykjavík hefir aldrei verið
jafnfjölsóttr sem nú. Ganga nú á hann 200 börn.
Morð. Norðan úr Þingeyjarsýslu fréttist morð-
saga. Stúlka frá Svartárkoti í Bárðardal (innsta
bæ í dalnum) fanst dauð í Svartá, sem þar er all-
skamt frá, seint í sept.. og flaut vatnið ekki yfir
vit hennar. Sagt er að hún hafi verið vanfær eft-
ir vinnumann á öðrum bæ. Hafi hann komið að
Svartárkoti og fengið hana til að fylgja sér. Bað
hún húsmóður sína að lofa sér að fara spölkorn
frá bænum, enn kom ekki aftr. Maðr sá, sem
grunaðr er um morðið, var þá við fjárleitir þar í
grend og hvarf hinum leitarmönnunum. Hann
hefir verið nefndr Jón Sigurðsson, ungr maðr, enn
fregnirnar eru enn svo óljósar, að ekki er hægt
að fullyrða neitt. Sýslumaðr var farinn að rann-
saka málið, og skoðaði Þorgrímr læknir Johnsen
likið í sjúkdómsforföllum Ásgeirs Blöndals, og
komst að þeirri niðrstöðu, að stúlkan hefði verið
kyrkt. — Síðustu fregnir segja, að vinnumaðrinn
hafi játað fyrir sýslumanni, að hann hafi kyrkt
stúlkuna með vasaklút sínum og dregið síðan líkið
í ána. Sami maðr var einnig talinn faðir að barn-
inu, sem stúlkan gekk með.
Barn borið út. Í Þórukoti í Njarðvíkum kom sá
kvittr upp í sumar, að vinnukona, sem þar var, mundi
hafa fætt barn og borið það út. Síðan hefir frést, að
sterkar líkur hafi komið fram í máli þessu og er nú
sýslumaðr að rannsaka það.
„Jarðræktarfélag Reykjavíkr“ nefnist félag, sem
er nýstofnað hér í bænum af tólf mönnum. Fimm af
stofnendum eru túneigendr úr bæjarstjórninni og fimm
eru túneigendr úr samskonar félagi, er stofnað var
hér í fyrra. Félagið ætlar að vinna að eflingu
jarðræktar hér í bænum, túngræðslu, garðrækt o. s.
frv. Í stjórn félagsins, sem kosin er til bráðabirgða,
eru þeir Eiríkr Briem, Halldór Kr. Friðriksson og
prestaskólakennari Þórhallr Bjarnarson. Túnrækt og
útgræðsla túna er hér í miklum framförum, og er
vonandi að félag þetta greiði þær framfarir enn meir.
Hundaskattr.
I.
Í V. árg. Búnaðarritsins, sem nú er nýlega komið
út, hefir útgefandinn, Hermann Jónasson, ritað ágæta
ritgjörð „um hundahald“. Fyrir þá ritgjörð eina ætti
rit þetta að vera á hverju því heimili á íslandi, sem
heldr eða þarf að halda hund. Tvö atriði eru það í
ritgjörð þessari, sem lítt eru rædd þar, enn ég vil hér
gera að umtalsefni, enda snertir hvorugt þeirra aðal-
efni ritgjörðarinnar. Fyrra atriðið er um að lækna
hundana, hið síðara, hvernig verja skuli hundaskatt-
inum, enn um það atriði er ég á annari skoðun enn
höfundrinn og líklega flestir aðrir. Það er nokkuð
síðan að ég ætlaði að skrifa um þetta efni, þótt það
hafi dregist þangað til Búnaðarritið minti mig á það.
Þegar það þótti fullsannað, að bandormarnir í hund-
unum væru orsök og undirrót sullaveikinnar í mönn-
um og skepnum, þá var hundatilskipunin gefin út
25. júní 1869. Með henni var lagðr skattr, 2. rdl.
eða 4 kr., á hvern þann hund, sem ekki var álitinn
nauðsynlegr. Svo var og skipað, að eyðileggja alt
sullmegnað slátr að viðlögðum 2—10 kr. sektum, ef
út af var brugðið. Tilgangrinn var auðvitað sá, að
fækka hundunum, svo að síðr væri hætt við að menn
eða skepnur sýktust af bandormaeggjunum, og með
því að eyðileggja sullina átti að koma í veg fyrir
að hundarnir veiktust af bandormum. Það hefir víst
verið álitið, að hundum mundi stórum fækka og að
það, í sambandi við varkárnina með sullina, mundi
hrifa til að útrýma sullaveikinni, því að ekki var það
skipað að lækna hundana af bandormakvillanum, sem
er þó aðalorsök sullaveikinnar.
En hvað skeði? Það vóru settar nefndir — hunda-
nefndir — í hverjum hreppi, — nema þar, sem kann
að hafa verið svikist um það — til þess að ákveða
tölu þarfra hunda á býli hverju; reyndist þá svo, að
flestallir landsins hundar vóru nauðsynlegir, og því
skattfrjálsir. Sumstaðar varð ekki útveguð nein
hundahaldsbókin, af því að enginn skattr náðist til
að borga með. Það vóru að eins fáeinir verzlunar-
menn og embættismenn, sem urðu að gjalda skatt
af sínum óþörfu hundum. Þessir fáu skattskyldu
hundar hafa þó líklega verið miklu betr hirtir og
fóðraðir, þess vegna ekki veikir af bandormum og
því ekki eins hættulegir fyrir heilsu manna, eins og
margir skattskyldu hundarnir. Árangrinn af tilskip-
uninni varð því helzt til lítill, bæði fyrir það, að henni
var ekki hlýtt, og fyrir það, að fyrirskipanirnar voru
ekki vel haganlegar.
Þeir menn er létu sig nokkuð varða um þetta mál,
sáu að ekki mátti við svo búið standa; hér þurfti
meira að gera. Alþing 1889 samdi því lög um hunda-
skatt o. fl., sem voru staðfest 22. maí 1890. Þar er
svo um hnútana búið, að enginn hundr er skattfrjáls.
Að öðru leyti eru lög þessi sama efnis og tilskipun-
in, nema í þau er bætt grein — 6. greininni — sem 170
FJALLKONAN.
VIII, 43.
heimilar „sýslunefnd og bæjarstjórn með samráði við
hlutaðeigandi héraðslækni, að semja reglur um lækn-
ing á hundum“ o. s. frv., enn það er ekki skipað;
getr hver sýslunefnd og bæjarstjórn, sem vill, látið
það ógjört, enda er líklegt að slíkar reglur yrðu mis-
jafnar, er sín nefnd setti hverjar reglur eftir sínu
höfði. Þetta er því hálfverk, litlu betra en áðr;
og má vel vera að þetta meðfram sé hjá sumum á-
stæðan til þess að þessi lög hafa orðið óvinsæl.
Skattinum er varið í sveitarþarfir; það er með öðr-
um orðum að segja: það hefir enginn nýr skattr ver-
ið lagðr á, heldr hafa að eins verið höfð skifti á
gjaldstofnum fyrir nokkrum hluta sveitarútsvarsins.
Enn það er undarlegt, að nokkrum getr dottið það
í hug, að slíkt muni útrýma sullaveikinni; það er
eins og að þingið hafi álitið, að þeir hundar, sem
skattr er goldinn af, mundu eigi veikjast af band-
ormunum, eða þá að það mundi gera bærilegt hið
langvinna dauðastríð sjúklinga þeirra, er þjást af
sullaveikinni, að þeir geta vitað, að skattr var gold-
inn af hundum þeim, er framleiddu bandormaegginu,
sem nú verða þeirra dauðamein. Þetta minnir á það,
er kveðið var um aflátssölu páfatrúarmanna:
„Sálin flýgur úr syndakvölum,
er silfrið glamrar á skrínufjölum“.
Hér er það líkaminn, sem á að kaupa undan þraut-
unum.
Til þess að sullaveikin minki fyrst og útrýmast
nær algerlega með tímanum, er ekki nóg að hund-
arnir séu fáir, því að allir Íslendingar geta fengið
sullaveiki af tiltölulega fáum hundum, ef þeir fáu
hundar væru mjög veikir af bandormum; í því til-
liti varðar ekkert um, hvort skattr er goldinn af
þeim eða ekki, bandormaegginu fara ekki að því.
Aftr á móti væri það hættulaust fyrir heilsu manna,
þótt hér á landi væru hundar jafnmargir og menn,
eða fleiri, ef allir þessir hundar væru vel heilbrigðir.
Það mesta og besta sem unnið hefir verið að út-
rýmingu sullaveikinnar er það, sem læknarnir hafa
gert í orði og í verki. Fyrst má nefna hinn óþreyt-
andi iðjumann Dr. Jónassen, sem hefir skráð mjög
margar leiðbeinandi ritgjörðir um þetta efni, og allir
þeir læknar, sem ég þekki til, starfa að þessu með
áminningum og ráðleggingum. „Í verki“, sagði ég,
því að ég hefi þekt einn lækni, Jón sál. Sigurðsson,
sem var á Húsavík, sem gerði það á haustin þegar
verið var að slátra verslunarfél, að hann gekk um
slátrvöllinn til að sjá um að allir sullir væru eyði-
lagðir á einhvern hátt, og vann að því sjálfr. Þetta
þykist ég og vita að margir læknar geri. Svo má
og telja það, sem drjúgast dregr til að útrýma sulla-
veikinni, sem reyndar mun að miklu leyti ávöxtr af
viðleitni læknanna, og það er það, að fjöldi alþýðu-
manna er orðinn sannfærðr um skaðvæni bandormanna
og gera því sjálfir alt sem þeir geta, til að verja
hundana fyrir sullunum og mennina fyrir bandorma-
eggjunum, ef þau skyldu hafa náð að myndast, þrátt
fyrir alla viðleitni þeirra.
Alt þetta er samt hvergi nærri nóg; það eru víst
ekki svo fáir menn á landinu enn þá, sem alls ekki
trúa því, að sullaveikin standi í sambandi við hunda-
hald eða meðferð á þeim, og skeyta því engum var-
úðarreglum. Svo eru og fjöldamargir menn — lík-
lega oft og einatt sömu mennirnir — sem aldrei sjá
né heyra nokkur blöð, og geta því engin not haft af
blaðagreinum. Og þótt þeir sæju þær og heyrðu, eru
þær engin lög, enginn er skyldr til að fara eftir þeim,
fremr enn honum sýnist sjálfum. Nú álít ég að frá
löggjafans sjónarmiði skoðað, séu öll mannslíf jaf-
ndýrmæt, eins þeirra manna, sem engin blöð lesa eða
þeirra, sem ekki trúa því, sem álitið er sannað um
uppruna sullaveikinnar, eins og hinna allra, enda
geta trassarnir á margan hátt spilt störfum þeirra
er betr gera og stofnað þeim í hættu. Ég álít því,
að fyrst löggjafarvaldið á annað borð lét þetta mál
til sín taka, eins og sjálfsagt var, þá ætti það að
gera alt sem hægt er til að útrýma sullaveikinni, og
þá fyrst álít ég hundaskatti rétt varið, er hann væri
hafðr til að standast kostnað þann er framkvæmd
slíkra laga hefði í för með sér. Því að það er víst,
að væru þau lög sett um þetta, sem gengju töluvert
lengra enn þau, sem nú gilda, þá mundi þurfa að
kosta nokkuð það eftirlit, sem dygði til að framfylgja
þeim, svo að þau yrðu ekki gagnslaus fyrir það, að
svo fáir hlýddu þeim.
Heyhlöður.
Ég vil hér í fám orðum benda á eitt af hinum
nauðsynlegustu atriði búnaðarins, sem þó hefir
lítið verið ritað um, það er heyhlöðubyggingar og
nytsemi þeirra.
Ég hefi lengi heyrt menn segja, að það sé ó-
kljúfandi kostnaðr að byggja hlöður, og sú ætlan
mun fremr hafa staðið fyrir framkvæmdum í þeirri
grein, enn hitt að menn ekki hafi viðrkent gagnið.
Að minsta kosti er það alment orðtak þeirra, sem
eiga einhvern hlöðukofa „og munr er að gefa úr
hlöðunni þeirri þarna eða tóftunum“.
Þó heyhlöðum hafi talsvert fjölgað í sumum sveit-
um á 10—20 undanförnum árum, þekki ég þó
nokkrar sveitir, sem hafa talsverðan trjáreka, og
það nærri á hverjum bæ, enn þó finnast ekki
nema ein eða tvær heyhlöður í allri sveitinni.
Kostnaðrinn við hlöðubyggingar þarf þó ekki að
vera ókljúfandi: Setjum svo að bóndi byggi vand-
aða torfveggi að heytóft, sem sé 12 álna löng, 5—
6 álna breið og 2 1/2 alin á dýpt, eins og víða er
siður að byggja tóftir, brúki hana svo eins og
venja er til fyrsta árið, taki síðan torfið, sem þakið
hefir verið, með vorið eftir, þurki það vel, og hlaði
svo úr því ofan á tóftarveggina, sem þá eru sign-
ir og stöðugir að byggja ofan á þá; gjöri ég ráð
fyrir að veggirnir hækki við það um 1/2 alin; ann-
að árið fer hann eins að, og eru þá veggirnir orðn-
ir 3 1/2 alin á hæð; nú þykja þeir ofháar tóftar-
veggir, og er þá ekki ókljúfandi að bæta ofan á
þá 1 1/2 alin, svo þeir verði viðunanlegir hlöðuvegg-
ir, nefnil. 5 álna háir. — Nú kemr til að setja of-
an yfir tóftina, sem að stærðinni svarar til 50—60
kinda rúms, og kostar þá varla meira enn 60 krón-
ur með allgóðri reftingu. Það þykir ráðalítill bóndi,
sem ekki finnr sér mögulegt að taka búfræðing 3
—4 vikur að vorinu, enn mér er þó til efs að bú-
fræðingr geti unnið mörg jarðabóta störf eins þörf
og bóndi gerir með því að byggja hlöðu, og kost-
20. október 1891.
FJALLKONAN.
171
ar þó búfræðingrinn ekki minna þann tíma, enn
hlöðubygging á þann hátt sem hér hefir verið um
talað. Auðvitað hefi ég tekið hér eitthvert kostn-
aðarminsta dæmi til að koma upp hlöðu, og sjálf-
sagt er að landi og lýð væri miklu betra að þær
væru bygðar vandaðri og með meiri kostnaði. Vegg-
irnir sjá allir að bestir eru sem hæstir og er því
nauðsynlegt að grafa í jörð svo djúpt sem má
vegna vatns uppgöngu, og leiðir af því að þá er
næstum óumflýjanlegt að hlaða jafnhátt grundvelli
jarðar úr tómu grjóti, og bestir eru veggirnir al-
gjörlega úr því, ef vel er bygt, enn þá þarf að
sementa að utan. Sperrureising, langbönd, og
járnþak yfir, hlýtr að vera best. Sléttplægð timbr-
súð og pappi yfir heldr einnig vel, og er það ugg-
laust fyrir leka, ef vel er borið á pappann. Vegg-
ir úr torfi og grjóti til samans, eins og þeir hafa
lengi tíðkast, mega heita óbrúkandi, og líkt má
segja um timbr-skarsúð eingöngu.
Það er ekki hægt að reikna út til fullnustu hags-
muni þá sem af hlöðubyggingum leiðir, enn fljót-
lega má benda á það, að risting á torfi, heimreiðsla,
umhirðing torfs og tyrfing á heyi 13 álna löngu
og 6 álna breiðu, og hreinsun tóftarinnar vorið
eftir, mun varla verða minna enn 10 dagsverk, og
ef dagsverkið er metið kr. 2,50, verða þetta á
einu ári kr. 25, og í þokkabót hestabrúkun og
jarðusli við torfið. Satt er það að „timinn er pen-
ingar“, enn fyrir langvinnan vana gleymist mönn-
um sannleikr þessi. Beinlínis hagnað við hlöðu-
byggingar má þannig fara nærri um, enn óbein-
línis hagrinn er margfalt meiri; fyrst má að sumr-
inu kasta inn í hlöðuna hverjum böggli jafnóðum
og þornar í stað þess að vanalega er safnað fyrir
heyinu áðr enn það er látið niðr í tóftirnar, og
getr svo alt blotnað upp aftr; þar að auki geymir
góð hlaða heyið óskemt til vetrarins í stað þeirr-
ar sorglegu reynslu, að hey í tóftum drepr í sum-
um sveitum svo að segja árlega, og verðr þá ætíð
nokkuð af heyjum alveg ónýtt, enn það af því, sem
notað er, ollir fénaðinum, sem neyddr er til að
leggja það sér til munns, bráðs eða seinvirks dauða,
og er þá hörmulega horfinn bjargræðis tími og
bjargræðisstofn fátæks bónda, sem ekki má við því
að missa eyri né augnablik til ónýtis, ef hann
ekki á að verða þurfalingr þeirra, er forsjállegar
hafa farið með ráði sínu og notað betr tímann.
Þótt ég ekki fari fleirri orðum um þetta efni,
vona ég að það sé ljóst af því, sem hér er sagt, að
ef hlöður væru til yfir öll hey á heimili, sem afl-
ar hér um bil 500 hesta af heyi, spara hlöðurnar
varla minni tíma enn svo að á honum mætti slétta
1/2 túndagsláttu á ári, og færi þá að þoka áfram,
því „alt hefir sá sem heyin hefir“.
Vestlenskr bóndi.
Orgelið í dómkirkjunni.
Það er annars eftirtektarvert, bæði þegar ritað var í sumar
um landsbankann, og eins nú, þegar ég ritaði um orgelið í dóm-
kirkjunni, þá skyldi hr. Halldór Jónsson cand. theol. rjúka upp
til að svara þeim atriðum í þessum ritgerðum, sem gátu lítið
eitt snert háttstandandi embættismenn. Allir hlutu að sjá, og
jafnvel hann sjálfr, að hvorugt málefnið kom honum við. Það
er ekki gott að geta sér til, hvað hr. H. J. meinar með slíku,
enn líklegt er, að hinir og þessir embættismenn, sem hann hleypr
í kapp að svara fyrir, láti ekki slík ómök ólaunuð.
Herra H. J. vill gera það gildandi í Ísaf. að okkr Steingr.
Johnsen komi ekki lengr sjóðrinn við, og komi hann ekki fremr
við, enn söngfólki því, sem við kendum lögin, og söng við sam-
söngvana. Þetta er alveg rangt hjá hr. H. J. Hann man víst
eftir því, ef hann vill muna það, að söngfólkið samþykti þá til-
lögu mína og Steingr. Johnsens, sem við bárum undir söngfólk-
ið, að verja því fé, sem inn kæmi fyrir samsöngvana fyrir nýtt
orgel, og var það svo sem sjálfsagt, að við Steingr. Johnsen
einir kæmum því á vöxtu í áminstu skyni. Það stóð líka næst,
þar sem við komum samsöngvunum á fót, og hefði borið alt,
sem inn kom fyrir þá í ómakslaun við söngæfingarnar, undir-
búning samsöngvanna og fyrir ýmsan óbeinan kostnað sem af
þeim leiddi, og einungis hvíldi á okkr Steingr. Johnsen, hefðum
við reiknað okkr hæfileg ómakslaun. Við vorum því engir þjón-
ar söngfólksins, eins og hr. H. J. vill einnig gera gildandi,
þannig að það gæti sagt okkr að fara þangað eða á hinn stað-
inn með peningana, og það gerði söngfólkið als ekki; það er
því aftr rangt, sem hr. H. J. segir, að afskifti okkar Steingr.
Johnsens af peningunum hafi verið þau „ein“ „að framkvæma
þá ályktun söngfélagsins, að afhenda sjóð þennan stiftsyfirvöld-
unum til ávöxtunar þangað til keypt yrði orgel“ (þó ekki nema
til ávöxtunar), því það var okkar eigin ályktun, sem söngfólkið
samþykti, sem upphaflega enga hugmynd hafði um tilgang okk-
ar með söngæfingarnar. Hér var ekkert söngfélag stofnað; það
vorum við Steingr. Johnsen, sem fengum nokkra karlmenn og
kvenmenn til að æfa sig í söng og syngja á samsöngvunum, án
þess að nokkur af söngfólkinu áskildi sér endurgjald þar fyrir,
eða rétt til hluttöku í því, sem inn kynni að koma fyrir sam-
söngvana. Þannig vorum við Steingr. Johnsen einir, sem höfð-
um og höfum vald til að velja sjóðnum geymslustað, og við
völdum hann hjá stiftsyfirvöldunum með samþykki söngfólksins.
Og á meðan við höfum ekki samið neinar reglur um, undir
hvaða kringumstæðum verja megi sjóðnum til orgelkaup, þá
munu stiftsyfirvöldin alls ekki verja sjóðnum, hvorki til þess
nje annars, án okkar vitundar á neðan annarhvor okkar er á
lífi. hvað sem hr. H. J. prédikar.
Ég vil og taka það fram, að orð herra H. J.: „að B. K. sé
þeirrar skoðunar, að hann og Steingr. Johnsen geti gert við
þennan sjóð það sem þeim sýnist“, eru meiningarlaust þvaðr; ég
var ekki að tala um sjálfr að ráðstafa sjóðnum á neinn hátt,
heldr að tryggja það, að hann ekki væri lánaðr út í smálánum
til óskilvísra manna, og það kom mér og Steingr. Johnsen ein-
um við að hafa gætr á því, þar sem við einir höfðum afhent
sjóðinn, og undirskrifað bréf þau, sem afhendingunni fylgdu.
Björn Kristjánsson.
Drykkjarvatn úr sjó. Á Þýskalandi hafa verið
fundin tilfæri til að búa til drykkjarvatn úr sjóvatni
á skipum. Vélin til þess er höfð innan í eldavélinni,
þar sem eldað er handa skipshöfninni, og er hún er
hituð býr hún til 300 potta af hreinu fersku drykk-
jarvatni úr sjóvatni. Þetta yrði mikið hagræði, eink-
um á stórum skipum, ef svo reynist sem sagt er.
Auðmaðr einn í New York ætlar eftir því sem
segir í New York Herald að láta reisa sér höll, sem
verðr yfirtak annara stórhýsa. Hún á að verða öll
úr stáli gerð, 26 gólf í hæðina, með yfir 1000 her-
bergjum. Efst á þakinu, 300 feta hátt uppi, á að
vera sumarlystigarðr. Skárri er það nú kofinn!
Seldar óskilakindr í Krýsuvík, síðari skilarétt,
haustið 1891:
1. Hvíthyrnd gimbr, mark: sýlt biti a. h., hálft af
a. v.
2. Hvíthyrndr hrútr, mark: stúfrifað, hófbiti a. h.,
blaðstýft a. v.
3. Svartkollótt gimbr, mark: heilrifað. h., sneitt. a
biti fr. vinstra.
4. Hvíthyrnd gimbr, mark: sneiðrifað a. h., sneið-
rifað. fr. v.
5. Hvíthyrnd gimbr, 1 vetra, mark: sýlt hangandi
fjöðr fr. h., blaðstýft fr. v.
6. Grákollóttr sauðr, 1 vetra, hornskelltr á báðum
hornum; mark: vaglrifað fr. biti. a. h., sneitt a.
og gat v.
Andvirði ofanritaðra sauðkinda geta réttir eigendr
fengið sér greitt fyrir næstkomandi fardaga, hjá
undirrituðum, að frádregnum öllum kostnaði.
Járngerðarst. í Grindavik 10/10 91.
Eiríkr Ketilsson.
Maðr, sem er vel að sér í skrift og reikningi, ósk-
ar að fá atvinnu við verslunarstörf næstkomandi vor.
Ritstjóri vísar á.
Sá sem kynni að vita um hvar kofort rauðmálað, járnbent á
endum með bókum og fatnaði, sem tapast hefir úr húsi mínu, er
niðr komið, er beðinn að gera mér aðvart um það.
Reykjavík 17. okt. 1891.
Björn Kristjánssou.
Dr. med. W. Pils, læknir við konunglegu liðs-
manna-spítalana í Berlín, ritar:
Bitterinn Brama-lífs-elexír er framúrskaraudi
holt og magastyrkjandi meðal.
Berlín. Dr. med. W. Pils.
Einkenni á vorum eina egta Brama-lífs-elexír eru firma-
merki vor á glasinu og á merkisskildinum á miðanum sést
blátt ljón og gullhani og innsigli vort MB & L í grænu
lakki er á tappanum.
Mansfeld-Bûllner & Lassen,
sem einir búa til hinn verðlaunaða Brama-lífs-elisír.
Kaupmannahöfn.
Vinnustofa Nörregade No. 6.
Th. Hansen Østerbrogade 28. B. Kjöbenhavn,
kaupir allskonar brúkuð ísl. frímerki með háu verði
Menn snúi sér til hr. H. Chr. Hansen, Österbrogade
28. B., sem einnig annast hvers konar umboðsverslun
sem óskast.
Blöð úr Þjóðólfi verða keypt á afgreiðslustofu
Fjallkonunnar.
No. 29 úr 4. ári, 1852.
— 31 — 8. — 1856.
Aukabl. við 11. ár 1859.
— — 12.— 1860.
— — 20.— 1867.
2— — 25.— 1872.
No. 12.—13. úr 26.ári 1874.
— 36. — 36. — 1883.
Exportkaffið „Hekla“ er nú álitið bezt.
Exportkaffið „Hekla“ er hreint og ósvikið.
Exportkaffið „Hekla“ er hið ódýrasta exportkaffi.
Exportkaffið „Hekla“ er nú nálega selt í öllun stærri
sölubúðum á Íslandi.
D. E. G. Brasch, Hamburg.
Útgefandi: Valdimar Ásmundarson.
Félagsprentsmiðjan.

2]
Theódóra.
Serbnesk saga.
Eftir Sacher-Masoch.
Um vetrinu lét maðr Theódóru hana afskiftalausa, enn þeg-
ar voraði og voryrkja hófst, og Theódóra hélt áfram upptekn-
um hætti að sitja iðjulaus inni, gerðist bóndi hennar reiðr.
Hann hugsaði sér að kenna henni að gegna sér og ganga til
vinnu, og til þess að herða sig upp fekk hann sér nokkur staup
af brennivíni áðr enn hann talaði við hana. Síðan gekk hann
inn til hennar og tók á sig húsbóndasvip.
Ertu fullsvefta núna?" segir hann. Ætlarðu ekki að fara að
taka til vinnu, eða á ég að draga þig út til þess?"
„Ertu blindfullr?“
Bóndi gekk að Theódóru með reiddan hnefann; hún lét ekki
hugfallast, heldr stóð upp og brann eldr reiðinnar úr augum
hennar; hún krepti líka hnefana, og bóndi sá þann kost vænst-
an að hörfa út.
Eftir þetta lét hann hana gera það eitt, sem henni gott þótti,
enn huggaði sig við það, að hann mundi geta skilið við hana.
— Theódóru fór meira og meira aftr, og var alment haldið, að
hún mundi vera sjúk.
Um haustið átti bóndi Theódóru að höggva tré í skógi fyrir
baróninn. Tréð féll á hann og marði hann, og varð það hans
bani.
Upp frá því varð Theódóra sem önnur kona. Hún varð hin
mesta dugnaðarkona og skorti hvorki ráðdeild né iðjusemi.
Hún fór á fætr í aftreldingu á undan öllum og gekk síðast frá
verki. Hún vann á við fjóra, og nágrannana furðaði mjög á
þessu. Akrarnir urðu frjórri, féð varð feitara og heima fyrir
var nú miklu þriflegra og betr um gengið enn áðr.
Sjálf var Theódóra nú orðin hraustleg og blómleg sýnum, og
stóð ekki á baki ungu stúlkunum í þorpinu; hún var jafnvel
glaðlegri í bragði enn nokkurn tíma áðr. 172
FJALLKONAN.
VHI, 43.
Mörgum fór nú að lítast vel á ungu ekkjuna, sem talin var
bæði mesta dugnaðarkona og fríðasta kona þar nærlendis, og
skorti Theódóru nú ekki biðla, enn hún gaf þeim öllum afsvar;
kvaðst vilja vera öllum óháð og ætla ekki að gifta sig aftr.
— Þeir urðu því með öllu vonlausir, enn gátu þó ekki að sér
gert að gefa henni hýrt auga, þegar fundum bar saman.
Hún fór iðulega til kirkju og barst allmikið á; vakti bæði
undrun giftu mannanna og skaut þeim skelk í bringu.
Það var héraðsfleygt, að hún stýrði heimili sínu og búi með
mikilli hörku.
Það var annað enn gaman fyrir vinnufólkið að gera henni til
hæfis. Heimili hennar var líkt við betrunarhúsið. Ódælum
strákum og stelpum, sem foreldrar eða vandamenn gátu ekki ráð-
ið við, var komið til Theódóru, og hún kendi þeim á stuttum
tíma að hlýða sér.
Um þessar mundir var baróninn sjaldan heima á barónssetrinu.
Hann sat með frú sinni í Pesth, Vín eða París, og á sumrin á
einhverri baðstöð. Enn þegar baróninn var heima, fór hann
aldrei neitt út úr húsi sínu að kalla, og því höfðu þau Theó-
dóra ekki sést árum saman.
Enn svo barst sú fregn er minst varði, að baróninn hefði eytt
miklum hlut af eigum sínum erlendis, og að hann ætlaði nú að
setjast að heima og reyna að rétta við aftr.
Theódóru bárust þessar fregnir, enn hún lét sem hún heyrði
þær ekki. Enn skömmu síðar mætti hún baróninum á förnum
vegi og hnykti mjög við. Hún var á ferð í kaupstaðinn, var
ríðandi og reið karlveg. Baróninn reið enskum gæðingi. Hon-
um varð starsýnt á hana.
„Theódóra“, sagði hann.
Hún tók í taumana, og sneri sér við í söðlinum: „Hvað vilj-
ið þér mér“, segir hún.
„Mér er forvitni á að vita, hvernig yðr líðr“.
„Ég held að yðr standi það á sama“.
„Þú lítr vel út“.
„Já, ég hefi góða heilsu, guði sé lof“. (Framh.).
