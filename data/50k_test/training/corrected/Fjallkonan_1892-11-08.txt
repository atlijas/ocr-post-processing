IX. ár.
Nr. 45
FJALLKONAN.
Árg. kr. (4 kr. erlendis). Gjalddagi 15. júlí. Reykjavík, 8. nóvember 1892. Skrifst. og afgreiðslust.: Þingholtsstræti 18.
Gufubátsmál.
Einhver hreyfing virðist nú vera á Breiðfirðing-
um í þá átt, að útvega sér gufubát og nota sér
þannig styrkveitinguna í fjárlögunum. Líklegt er
að þeir heykist ekki á því, því að talsverðr dugr
er í Breiðfirðingum, og þar eru ýmsir efnamenn,
sem munu vilja styðja fyrirtækið. Breiðfirðingar
eru jafnvel líklegastir allra landsmanna til að verða
fyrstir að koma á gufubátaferðum hjá sér, eins og
þeir vóru hinir fyrstu íslensku sjómenn, sem tóku
upp aftr á þessari öld að sigla landa á milli, sem
Íslendingar höfðu ekki gert síðan á 16. öld.
Því að áhuginn á gufubátaferðum hér sunnan.
lands er alment mjög daufr, og hér hafa menn
eiginlega ekki áhuga á neinu, nema að róa til fiskjar.
Þótt „Faxi“ væri fyrsta tilraun til innlendra gufu-
bátaferða, var það eingöngu að þakka framtakssemi
eins manns.
Hér við Faxaflóa ætti þó að vera einna álitleg-
ast starfssvið fyrir gufubát, sem um er að gera
hér á landi, og hér eru einnig nógir efnabændr,
sem gætu komið fram þessu fyrirtæki, ef þeir væri
sannfærðir um gagnsemi þess og samtök væru um
það. Hægast væri það auðvitað fyrir kaupmennina,
enn þeir — einkum hinir útlendu — hafa hing-
að til aldrei sýnt í neinu, að þeir vildu styðja að
samgöngubótum hér, heldr þvert á móti, svo að
vér getum naumast vænst góðra eða notadrjúgra
framkvæmda úr þeirri átt fyrst um sinn.
Það hefir flogið fyrir, að einhverir Reykvíking-
ar hafi leitað þeirra mála við Fisher kaupmann í
Khöfn, hvort hann mundi fáanlegr til að hafa gufu-
bát í förum á Faxaflóa, og hafi þeir heitið honum
aðstoð sinni, auk þess sem styrkrinn í fjárlögunum
mundi einnig geta komið þar að liði. Sjálfir treyst-
ast Reykvíkingar ekki upp á eigin spýtur að ráðast
í að kaupa gufubát, og jafnvel ekki þó öll héruðin
við Faxaflóa vildu vera í félagi um hann. Þetta
er allmikil minkun, þar sem nægilega stór gufubátr
mundi eigi kosta meira enn 2—3 ný þilskip, og
sýnir þetta, að enn lifir hjá oss hugsunarháttr 17.
aldarinnar, þegar allir Íslendingar treystust ekki til
að kaupa eitt haffært skip.
Mest munu menn óttast, að gufubátaferðir hér við
Flóann mundu ekki borga sig fyr enn eftir langan
tíma og að landssjóðsstyrkrinn mundi ekki nægja til
að jafna áhallann. Enn reynsla sú, sem menn hafa
af „Faxa“, bendir fremr á, þó lítil sé, að slíkar ferðir
mundu brátt borga sig.
Sjálfsagt væri það æskilegast, að einn maðr tæki
að sér að koma á slíkum gufubátaferðum og halda
þeim áfram. Enn vér getum þó ekki séð mikið á
móti því, að sýslufélögin reyndu að gangast fyrir
þessu fyrirtæki, eða jafnvel tæki lán til gufubáts-
kaupa. Þótt allr félagsskapr hafi reynst hér erfiðr
viðfangs, getum vér ekki ætlað, að þjóðin sé svo
„fallit“ siðferðislega, að ómögulegt sé að stofna
hlutafélag í þessum tilgangi, eða að tvær eða þrjár
sýslur gæti ekki komið sér saman um þetta mál.
29. okt. hélt kaupm. W. Ó. Breiðfjörð fund um
þetta mál hér í bænum, sérstaklega í sambandi við
gufubátsmál Breiðfirðinga, enn fundrinn var svo
fásóttr, að skoðanir manna hér á máli þessu eru
eru jafn-ókunnar eftir sem áðr, nema það eitt er
ljóst af þessu fundarhaldi, að hér er enginn áhugi
á málinu. W. Ó. Br. vildi, að Reykjavík, sýslu-
félög Gullbringu & Kjósar- Mýra & Borgarfjarðar-
sýslna beindust fyrir málinu og benti á dæmi Norð-
manna; þar hefði landsstjórnin um áratugi haft á
hendi gufuskipaferðirnar, því einstakir menn hefði
ekki gefið sig fram til þess. Enn þeir fáu, sem á
fundinum mættu, virtust enga trú hafa á því, að
sýslufélögin gætu komið þessu máli áfram, og því
síðr á því, að hlutafélag um það mundi geta þrif-
ist, enn töldu það eina ráðið að varpa málinu upp
á kaupmenn, og þá líklega einhvern danskan kaup-
mann, eins og Ísaf. hafði lagt til.
Eftir þessu lítr svo út, að þeir sem gengust fyr-
ir stofnun „gufubátsfélags Faxaflóa og Vestfjarða“
hafi nú alveg gefist upp.
Enn ef einhver kaupmaðr fengist til að taka að
sér málið, ætti það að vera innlendr kaupmaðr, og
innlendir menn að hafa atvinnuna, enn ekki sel-
stöðukaupmaðr. Útlendir kaupmenn mundu ekki
fremr halda fyrirtækinu áfram enn innlendir, ef
þeir biðu skaða á því. Svo miklu meiri landsvini
getum vér ekki ætlað þá enn landsmenn sjálfa.
Gæfi fyrirtækið af sér ágóða, sem búast má við
þegar fram í sækir, ætti sá ágóði ekki að renna út úr
landinu eins og nú á sér stað um strandferðirnar.
Menn mundu þá og iðrast þess, að hafa bundið sig við
útlenda kaupmenn um þetta mál, enda er ekki ó-
líklegt, að ýmsir hinir sömu annmarkar, sem nú
eru á strandferðunum, af því þær eru í höndum
útlends félags, yrðu á slíkum gufubátaferðum, og
jafnvel öllu tilfinnanlegri, ef þær væru í höndum
útlendra kaupmanna, sem jafnframt ræki hér
verslun.
Hví má þá ekki eins snúa sér til hins danska
„samein. gufuskipafélags“, sem hefir reynst oss svo
ljúft og leiðitamt í viðskiftunum?
Þess má geta, að alþingismaðr Reykvíkinga
mætti á fundi W. Ó. Br., og kvaðst hann mundu
verða meðmæltr því, að þingið styrkti gufubátaferð-
irnar.
Rektor Jón Þorkelsson var sjötugr 5. nóv. Í
minningu þess, og jafnframt í minningu um, að
hann hefir gegnt rektorsstörfum í 20 ár (var settr
til að gegna þeim, er Jens Sigurðsson létst), færði
skólinn, kennarar skólans og ýmsir embættismenn
honum heillaóskir sínar, og lærisveinar skólans fluttu
honum tvö kvæði, sem ort hafði Friðrik Friðriks- 178
FJALLKONAN.
IX, 45.
son og Guðmundr Guðmundsson. Auk þess gáfu
skólasveinar honum gullhring til minja. Dr. Jón
Þorkelsson er enn ern og heldr enn óskertum sín-
um andlegu kröftum og vinnuþreki. — Hann er
nú að gefa út hið þriðja íslenska orðasafn sitt (úr
nýja málinu), og er vonandi að honum auðnist að
ljúka því, og vinna enn margt í þarfir íslenskrar
málvísi.
Þilskipaafli í Reykjavík og á Seltjarnarnesi. Vér
höfum ekki getað fengið áreiðanlegar skýrslur frá
öllum þilskipaeigendum hér í grend við Reykjavík um
aflaupphæð, og ekki verðr sagt um skippundatal hjá
sumum, af því fiskrinn er óverkaðr.
Kaupm. Geir Zoëga & Co. hefir, eins og kunnugt er,
langmesta þilskipaútgerð hér, og hafa skip hans aflað
þannig:
1. ,Geir’, skipstj. Sigurður Símonarson ... 13,700 fisk. 327 tn
2. ,Gylfe’ — Finnur Finnsson .... 39,100 - 234 -
3. ,Margrethe’, skipstj. Guðm. Kristjánsson ... 73,100 - »
4. ,Ane Mathilde’, skipstj. Stefán Pálsson ... 26,800 - 163 -
5. ,Haraldr’, skipstj. Ásgeir Þorsteinsson ... 61,400 - »
6. ,Litli Geir’, — Marteinn Teitsson ... 17,000 - »
7. ,To Venner’, skipstj. Jón Þórðarson ... 66,400 - »
Skip kaupm. Eyþ. Felixsonar hafa aflað þannig:
1. ,Einingin’, skipstj. Páll Hafliðason.....44,500 fisk. 261 skpd.
2. ,Hebrides’, — Hannes Hafliðason .... 37,500 - 176 —
3. ,Agnes’, — Pétr Þóroarson.....29,500 - 150 —
Hið síðasttalda skip áttu þeir Ásgeir Eyþórsson og
Guðmundr Einarsson í Nesi.
Skip G. Zoëga & Co. lögðu öll út snemma í marz
og hættu síðast í ágúst, eða fyrst í sept, nema ,Litli
Geir’, sem lagði út um 20. maí.
Á ,Geir’ vóru 10—12 manns (10 á hákarli), á
,Gylfa’ og A. Mathilde’ 10—14 (10 á hákarli), á
,Margrethe’ 20, ,Haraldi’ 14, ,Litla Geir’ 8 og ,To
Venner’ 16. — Skip Eyþórs Felixsonar ,Einingin’ og
,Hebrides’ lögðu út 20. mars og hættu 15. ágúst,
,Einingin’ var með 12 menn og ,Hebrides’ með 14.
,Agnes’ lagði út 14. maí og hætti 15. ág.; 15 menn.
,Ingólfr’ (skipstj. og eigandi Ólafr Wåge) mun hafa
fengið um 6000.
,Njáll’ (skipstj. Jón Jónsson í Melshúsum, eig. sami,
Ingjaldr á Lambastöðum o. fl.) mun hafa fengið um
60,000 eða um 350 skpd.
,Klarine’ (skipstj. Runólfr Ólafsson, eig. Erlendr í
Skildinganesi og Pétr í Hrólfsskála) mun hafa fengið
um 41,000 eða um 215 skpd.
,Auðr’ (skipstj. Jón Árnason, eig. Jón í Melshúsum
og Þórðr í Ráðagerði), mun hafa fengið 23,000 eða
115 skpd.
,Komet’ (skipstj. Sig. Jónsson, sömu eigendr og að
Njáli), um 30,000.
,Engeyin’ (skipstj. Bjarni Sigurðsson, eig. Kristinn
og Brynjólfr í Engey) mun hafa fengið um 40,000.
,Sleipnir’ (eign bænda í Leiru) fékk 43 þús. eða
220 skpd.
Um þilskip úr Hafnarfirði og af Akranesi vitum
vér ekki.
Skemmdir þær á Ölfusárbrúnni, sem getið var í
síð. blaði, eru sagðar tilhæfulausar sem betr fer. Enn
þessi fregn var tekin í Fjallk. úr bréfi frá hr. Brynj-
ólfi Jónssyni á Eyrarbakka, sem er mjög áreiðanlegr
maðr og réttorðr, og hefir þetta því eflaust verið
orðfleygt þar eystra.
Fiskisamþyktarbreyting. Á fundi, er sýslunefnd
Kjósar- & Gullbringusýslu hélt í Hafnarfirði 3. þ. m.,
var gjörð sú breyting á núgildandi fiskisamþykt, að
lóðabrúkun skyldi öllum heimil og engum takmörkum
bundin. Hinsvegar var ekki að þessu sinni breytt
tímaákvæðinu um netalagninguna. Almennr fundr
greiðir síðar atkvæði um þetta nýja frumvarp sýslu-
nefndarinnar.
Kvöldkomur.
(P. Nansen: Unge Mennesker.)
Þýtt hefir Þ. A.
(Niðrl). Honum þótti hún vera óþolandi sein á sér, og hann
varð að stilla sig um að ýta henni ekki út úr dyrunum.
„Ég þakka í sama máta. Ég þakka þér þusundsinnum fyrir
alt, sem þú hefir sagt mér í kvöld, Karsten. Ó, hvað ég er
glöð. So, nú var hringt aftr. Nú hleyp ég af stað. Vertu nú
blessaðr og sæll!“
Hann dró djúpt andann. „Guði sé lof!“ So þaut hann út
á ganginn til að taka opið.
Marja var fýld á svipinn.
„Hvað lengi eiga menn að bíða?“
„Þú verðr að fyrirgefa; enn einn af kunningjum mínum var
hjá mér. Og ég varð fyrst að koma honum af stað“.
Hún sá fátið á honum.
„Þú lýgr!“
Hann var svo sljór og eftir sig, að honum fanst það varla
ómaksins vert að fara að telja henni hughvarf, enn sagði hálf-
þreytulega:
„Enn Marja mín góða — það var einn af kunningjum mínum,
trúðu mér þó“.
Hún vildi ekki trúa honum; hún var so reið, að hún ætlaði
að fara strax aftr. Hann nenti ekki að segja neitt, og til þess
að þetta tæki einhvern enda, dró hann hana inn með sér. Enn
hann hafði skömm á henni, og óskaði sér að hún væri komin
langt í burtu.
Það fyrsta sem hún gerði eftir það hún var komin inn, var að
þjóta að glugganum til að hyggja út.
„Hvað ætlarðu að gera þarna?“ spurði hann, og hljóp á eftir
henni.
„Ég er að gæta að, hvort nokkur komi hérna út úr húsinu“.
„O, bjáninn litli“ — hann tók utan um hana — „ef nokkuð
væri að sjá, þá væri það nú samt orðið of seint“.
Og hann bar hana burt frá glugganum, setti hana í ruggu-
stól og lagðist sjálfr á gólfið fyrir framan fætrna á henni.
Hann nuggaði hnakkanum letilega aftr og fram við hnén á
henni, og sagði: „Óttalegt barn getrðu verið, Marja, því
viltu nú ekki trúa mér? Mér gæti, svei mér, ekki dottið í
hug að vera að ljúga að þér“. Svo fór hann að verða heitari
og heitari af að koma sona við hana, tók hendina á henni til
sín og beit í fingrna; stóð so alt í einu á fætr og kysti hana
aftan á hálsinn. Hún beygði ánægð höfuðið áfram, og hann
kysti aftr
— — — Enn morguninn eftir fékk Karsten Bróberg svolátandi bréf
frá kærustunni sinni:
„Manni getr borið so ljótt fyrir augu, að það gleymist aldrei.
„Þú gast sagt mér alt, og ég mundi hafa fyrirgefið þér, enn
hugleysið kom þér til að ljúga ódrengilega.
„Þú skammaðist þín ekki fyrir að reka mig, þína tilvonandi
konu, út úr þínum húsum, til að geta tekið á móti lagskonu
þinni í staðinn.
„Fyrst gerðirðu mér þá háðung, að þú bauðst mér að þiggja
af því, sem var keypt handa henni.
„Að þú skyldir alveg hiklaust og án þess það rynni út í fyr-
ir þér, geta haft hjarta til að dauðsvíkja þá sælu, sem þín
ljúgandi orð höfðu skapað, það er þó fyrst og síðast þetta, sem
ég get aldrei gleymt þér — aldrei.
„Og það er ég búin að sjá og heyra, sem ég ekki þoli að mér
sé boðið: að þín orð eru hin sömu, þín atlot, þín gælunöfn hin
sömu, særandi sífeldlega hin sömu við hana og mig. 8. nóv. 1892.
FJALLKONAN.
179

„Reyndu ekki þér til afbötunar, að hugga þig við það, að ég
hafi aldrei elskað þig, og að ég hafi notað kærkomið tækifæri.
Ég elskaði þig, Karsten, einungis alt of mikið — nú hryllir mig
við, hvað ég var blind, og hefi fyrirlitningu á þér. Þá skalt
fá að vita það: ég fyrirlít þig, fyrirlít þig eins og menn fyrir-
líta níðingsskapinn.
„Það er hægt að særa menn so í sinni elsku, að elskan deyi.
Menn geta slitið hana út úr hjarta sínu, þegar síminn heimtar
það.
„Og so mikil sómatilfinning er þó líklega eftir í þér, að þú
fer ekki að betla þar um ást sem tóm fyrirlitning er fyrir.
„Annars liggr þér víst mín elska í léttu rúmi; enn það sem
þér ekki getr staðið á sama um, er það, að frá þessum degi er
maðr á lífi, sem hefir rétt til að segja þér upp í opin eyrun, að
þú ert níðingr.
„Ég tek ekki við neinu bréfi frá þér; ég heimta, að þú hlífir
mér við nýrri lygi, því það er ekkert hikandi frá minni hálfu.
Enn til þess þú samt getir ekki sagt: „Hún vissi þó ekkert
fyrir víst“ — þá ætla ég að bæta þessu við:
„Ég sá hana í glugganum hjá þér, þegar ég fór. Ég læddist
upp stigann aftr og heyrði alt. Líka, að þú lýgr að henni
eins og mér.
„Ég ætti kannske að hugga mig við það, að þú virðir hana
þó ekki meira!“
Hann sat flötum beinum í rúminu, meðan hann las bréfið.
Þegar hann var búinn, lét hann það detta niðr á yfirsængina
og leit flóttalega í kringum sig í herberginu. Honum fanst líkt
og einhver hefði hrækt framan í sig, og var nú hræddr um, að
einhver kynni að hafa séð það.
Svo hallaði hann sér aftr á bak, og lá og starði upp í loftið,
án þess að geta hugsað alminnilega um nokkurn skapaðan hlut.
Enn alt í einu datt það upp úr honum. „Það er, svei mér, lag-
lega stílað! So skírt, og so laust við alt þetta kvennvæflu-
lega". ALMENNINGSBÁLKR.
Lítilfjörleg leiðrétting. Sökum þess að ritstjóri Fjallkon-
unnar hefir mót fyrirmælum tilsk. 9/6 1855 dregið að taka grein
þessa upp í blað sitt, hefir það dregist að hún kæmi fyrir al-
mennings sjónir.
Þótt ég reyndar sjái að grein hr. Davíðs læknis Schev. Thor-
steinsens í 10. nr. Fjallk. þ. á. sé rituð í reiði og þess vegna
eigi svara verð, þá getr þó verið, að ókunnugir menn kunni að
leiðast til að trúa einhverju af þeim ósannindaóhróðri, sem þar
er skráðr, og finn ég mig því tilknúðan að sýna almenningi fram
á, hversu óhróðr hans er ósannr. — Mér þykir það engin furða,
þó hr. Davíð þykki það, að ómentaðr bóndi skyldi vera svo
djarfr, að láta almenning vita á hverju hann mætti eiga von, ef
húsa hans væri leitað; enn mér fanst full ástæða til að vara
menn við að koma á þann bæ, þar sem von er á slíkri móttöku
og ég fékk hjá honum, sérstaklega þar eð heimili hans er ná-
lægt langri og torfærri heiði.
Fjórar ástæður færði hann fyrir sinni dæmafáu kurteisi og
gestrisni við mig, og vil ég nú reyna að sýna fram á, hversu
fátæklegar þær eru.
Fyrsta ástæðan er sú, að ég hafi riðið yfir þvert túnið þar,
enn það hefir að líkindum misskrifast hjá honum, að ég hafi
verið á ferð um túnasláttinn; það var í ágústm., sem ég fór þar
um farinn veg, og nunu þá flestir hafa verið búnir að slá, og
hirða tún sin. — Tvær næstu ástæðurnar eru, að ég hafi
áð hestum mínum á túnum á tveimr kotum, sem hann nefn-
ir Uppsali og Hellu, er liggi í Brjánslækjarlandi. Ég er
ekki svo fróðr, að ég þekki nokkra jörð í Barðastrandarhreppi
er Uppsalir heita, enda finst hún ei í jarðabókinni; enn Hella
kannast ég við að sé lögð í eyði fyrir hér um bil 30 árum, og
mun þar nú vera afréttarland; ég læt því hvern sjálfráðan, hversu
hart hann dæmir mig fyrir það, þó ég hefði áð hestum mínum
á þessum stöðum, þar eð ég hefi í „prívaf"-bréfi til hr. Davíðs
boðið honum sanngjarna borgun fyrir þann átroðning, er ég gerði
honum. Fjórðu og síðustu ástæðuna telr hann þá, að sér hafi
ekki þótt ástæða til að standa á þönum, þar ekki hafi annað
stórmenni verið komið, enn þessi smái „fursti“, Bjarni á Reyk-
hólum; það er nú einmitt það, sem ég ekki vissi, að honum
mundi þykja næg ástæða til að úthýsa mér, að ég var bónda-
maðr, enn fyrst svo er, þá verð ég að álíta, að aðvörun mín
hafi komið í góðar þarfir. Enn sé það venja hans, að nefna
okkr bændrna „fursta“, og að hýsa ekki neinn af þeim, þá verða
að líkindum fáir fyrir náðinni. — Grein sína byrjar hann með
glósum um, að mér muni eigi henta að fást við ritsmíði; ég finn
það mikið vel, að ég er ekki fær um það, enda langar mig ekki
til að komast í hálfkvisti við hr. Davið í að rita ósannindaó-
hróðr, sem mér virðist hann vera mjög leikinn í; fátt annað
hefi ég séð eða heyrt eftir hann; honum er því alveg óhætt að
fullyrða í grein sinni, að hann þori að mæta mér í því efni. Enn
þar sem hann ásakar sig í grein sinni um það, að hann hafi eigi sótt
mig að lögum, fyrir yfirgang þann er ég á að hafa sýnt honum,
þá læt ég hann hér með vita, að ég er reiðubúinn að mæta hve
nær sem hann hefir rænu á að lögsækja mig, og skulu þá fleiri
kurl koma til grafar enn ég læt hér uppskátt. — Hvað því við-
víkr, að hann hefir borið mér það á brýn, að ég hingað til hafi
sýnt höfðingsskap minn í því að „slá mig til riddara á varnar-
lítilli ekkju“ mér nákominni og öðru fólki, sem af meinleysi hafi
ekki viljað halda rétti sínum fyrir mér, þá lýsi ég hér með yfir
því, að hr. Davíð segir það ósatt frá rótum, eins og annað fleira
mér til handa, og skal hann heita ósannindamaðr, svo lengi sem
hann eigi sannar með eiðsvörum vitnum allan meiðandi áburð,
er hann hefir um mig skráð.
Að endingu læt ég hann vita, að ég virði hann ekki framar
svars, þó hann ryðji úr sér sönnum þvaðrsgreinum í blöðunum.
Reykhólum 21. apríl 1892.
Bjarni Þórðarson.
Leiðrétting. í „Sögusafni Ísafoldar“ 1891, bls. 48, er vísan:
„Tímann líður óðum á“ eignuð Jónatan presti Sigurðssyni frá
Ljósavatni, sem varð prestr að Stað í Hrútafirði. Þetta er ekki
rétt. Vísu þessa kvað Grímr bóndi Þorsteinsson, sem bjó á
Úlfsbæ í Ljósavatnssókna, dáinn nálægt 1826. Grímr skar vísu
þessa á fjöl, er hann negldi yfir útidyrum á bæjarþili í Úlfsbæ,
og til eru enn nokkrir menn, sem sáu vísuna þannig ristna. Svo
er mér þetta kunnugt, þar eð ég er svo nákominn Grími að
frændsemi, að hann var föðurbróðir minn, og fann ég mér skylt
að leiðrétta það.
Þórðarstöðum í Fnjóskadal, 12. sept. 1892.
Jónatan Þorláksson.
Arnarfirði, 12. okt. Sumarið og haustið var hér eitt hið
besta, sífeld þurkatíð, og var nýting á heyjum góð; tún spruttu
reyndar illa, þau sem harðlend vóru, vegna þurrkanna, svo marg-
ir eiga erfitt með að geta haldið kúm sínum. Votlendr úthagi
spratt aftr allvel, svo útheyskapr hefir orðið hjá flestum í góðu
meðallagi eftir því sem hér er um að gera, því flestar jarðir eru
heldr slægjulitlar í þessu bygðarlagi, og flestir heldr fjárfáir. —
Fé hefir reynst heldr rýrt til frálags, sem stafar af þurrveðrun-
um í sumar, því þó land sé hrjóstrugt hér, er samt fé heldr
gott til frálags, þegar haganleg tíð er á sumrin. — Kjötprís
er hér lágr, 12—18 aura pd. eftir gæðum, enda er hér mjög
lítið selt í kaupstað af fé, því hér eru engir fjárbændr. —
Landbúnaðrinn er líka ekki ræktr nærri eins og skyldi, því
allir leggja sig mest eftir sjónum, og er það einkum túnarækt-
in, sem gæti verið miklu betri enn hún nú er, enn hér vantar
vinnukraft; það eru vandræði að fá hér duglegt vinnufólk.
Margir bændr eru alveg einyrkjar, og eru svo við sjó alt vorið
til sláttar, og svo strax er sláttr hættir aftr, byrja haustróðrar
svo hjá sumum má heita að landsbúskaprinn sé hjáverk. Þó eru
nokkrir bændr, sem eru farnir að rækta betr tún sín og hafa
gert talsvert að þúfnasléttun, og sumir byrjaðir á að girða þau,
og búnaðarfélög eru komin hér á og búfræðingr haldinn i
hverjum hreppi nú í tvö síðastl. sumur, svo það má þó segja
að hér sé vaknaðr góðr áhugi til jarðabóta. — Aflabrögð hafa
verið hér ágæt þetta ár. Þilskip á Bíldudal öfluðu vel í sumar
frá 40—50 þúsund og eitt nokkuð meira (56,000) og fiskr þeirra
með vænna móti. Í haust hefir verið næstum ómuna afli, gæftir
líka góðar; varla að menn muni að fiskr hafi gengið jafnlangt
inn á fjörðinn; t. d. hefir skipstjóri Pétr Bjarnarson legið á þil-
skipinu „Snygg“ á Bíldudalshöfn og haldið út einum bát með 4
menn, og er búinn að fiska á 5 vikum 9000, og er það alt rétt
fyrir utan höfnina. Þó hafa sumir meiri afla, sem utar búa
með firðinum. Smokkfiskrinn er aðalbeitan, og hefir veiðst nóg
af honum í alt haust, enda eru Arnfirðingar líka klókir við þá
veiði. Aflinn er líka undir því kominn að smokkfiskrinn veiðist,
því hér reynist hann hin besta beita fyrir þorsk; líka hefir veiðst
dálítið af síld í lagnet. Svo árferðið má heita gott hér. 180
FJALLKONAN.
XI, 45.
Hinn eini ekta
(Heilbrigðis matbitter).
Í þau 20 ár, sein almenningr hefir notað bitter þenna, hefir hann
rutt sér í fremstu röð sein matarlyf og lofstír Hans breiðst út um
allan heim.
Honum hafa hlotnast hæstu verðlaun.
Þegar Brama-lífs-elixír hefir verið brúkaðr, eykst öllum líkamanum
þróttr og þol, sálin endurlifnar og fjörgast, maðr verðr glaðlyndr, hug-
rakkr og starffús, skilningarvitin verða næmari og menn hafa meiri
ánægju af gæðum lífsins.
Enginu bitter hefir sýnt betr að hann beri nafn með rentu enn
Brama-lífs-elixír, enn sú hylli sem hann hefir náð hjá almenningi,
hefir gefið tilefni til einskisnýtra eftirlíkinga, og viljum vér vara
menn við þeim.
Kaupið Brama-lífs-elixír vorn einungis hjá útsölumönnum vorum,
þeim sem fengið hafa umboð frá oss, sem eru þessir:
Akreyri: Hr. Carl Höepfner.
----- Gránufélagið.
Borgarnes: Hr. Johan Lange.
Dýrafjörðr: Hr. N. Chr. Gram.
Húsavík: Nim & Wulff's verslun.
Keflavík: H. P. Duus verslun.
----- Knudtzon's verslun.
Reykjavík: Hr. W. Fischer.
-----Hr. Jón O. Thorsteinson.
Raufarhöfn: Gránufélagið.
Sauðárkrókr: -
Seyðisfjörðr: -
Siglufjörðr: -
Stykkishólmr: Hr. N. Chr. Gram.
Vestmannaeyjar: Hr. J. P. T. Bryde.
Vík pr. Vestmannaeyjar: Hr. Halldór Jóns-
son.
Ærlækjarsel: Hr. Sigurðr Gunnlögsson.
Einkenni: Blátt ljón og gullinn hani á einkennismiðanum.
Mansfeld-Bûllner & Lassen,
hinir einu sem búa til hinn
verðlaunaða Brama-lífs-elixír.
Kaupmannahöfn, Nörregade 6.
Til kaupenda vorra á Íslandi.
Hér með auglýsist, að eftir þessa
póstferð verðr hætt að senda blað
vort ýmsum kaupendum þess á
Íslandi, sem standa í vanskilum
við oss með borgun. Og engum
manni, sem ekki verðr komin full
borgun til vor frá fyrir nýár næst-
komandi verðr sent blaðið eftir
nýár — nema útsölumönnum hins
ísl. Bóksalafélags, ef til vor verðr
komin frá þeim fyrir nýár viðr-
kenning fyrir skuld þeirra og lof-
orð um, að þeir borgi hana í vetr
í reikning vorn annaðhvort til hr.
Sig. Kristjánssonar bóksala í
Reykjavík eða Sigf. Eymunds-
sonar bóksala í Reykjavík.
Winnipeg, Man. 14. sept. 1892.
Útgáfufélag Heimskringlu.
E. Ólafsson.
Lampaglös (vanaleg) á 15 a., úr
krystalgleri 30 a. Munntóbak 2 kr. pd.
Súkkulaði 60 a. Borðhnífar 10 kr. dús.
Gafflar 22 kr. dús. Skeiðar 22 kr. dús.
Í verslun Magnúsar Einarssonar
á Vestdalseyri.
Stofa til leigu á hentugum stað.
Aðgangr að eldhúsi. Ritstj. vísar á.
Hvallýsi til sölu í
Þingholtsstræti 18.

Í
verslun Magnúsar Einarssonar úr-
smiðs á Vestdalseyri við Seyðisfjörð
fást ágæt vasaúr og margskonar vand-
aðar vörur með mjög góðu verði.
Menn verða illilega á tálar
dregnir, er menn kaupa sér Kína-
Lífs-Elixír og sú verðr raunin á,
að það er ekki hinn ekta Elíxir,
heldr léleg eftirstæling.
Þar eð ég hefi fengið vitneskju
um, að á Íslandi er haft á boð-
stólum ónytjulyf á sams konar
flöskum og með sama einkennis-
miða og ekta Kína-Lífs-Elixír, og
er hvorttveggja gert svo nauða-
líkt, að eigi verðr séð, að það sé
falsað, nema með mjög granngæfi-
legri athygli, þá er það skylda mín,
að vara kaupendr mjög alvarlega
við þessari lélegu eftirstæling, sem
eigi kemst í nokkurn samjöfnuð
við hinn alkunna ekta Kína-Lífs-
Elixír frá Valdemar Petersen, Frið-
rikshöfn, Danmörk, er bæði læknar
og þeir sem reyna hann meta svo
mikils. Gætið því fyrir allan mun
nákvæmlega að því, er þér viljið
fá hinn eina ekta Kína-Lífs-Elixír,
að á einkunnarmiðanum stendr
verslunarhúsið: Valdemar Petersen,
Frederikshavn, Danmark, og V.F.P.
í grænu lakki á hverjum flöskustút.
Valdemar Petersen,
Frederikshavn, Danmark,
sá, er býr til hinn ekta
Kína-Lífs-Elixír.
Þessi blöð úr Fjallk. kaupir
útgefandi:
No. 1, 2, 5 og 6 úr árg. 1890.
No. 11 og 14 - — 1891.
Helgi Jónsson Aðalstræti 8. kaupir:
tuskur, segldúk, kaðal, bein. Kopar, er,
látún, zink, járn. Lambskinn, folaldaskinn,
hrosshár, sauðargærur, kattarskinn, álftar-
hami, tog ogullarhnat, hvalskíði.
H. Th. A. Thomsen
verslun
selr:
Þakjárn galv. bárótt og slétt af
tvenns konar þykt.
Borð óhefluð, hefluð og flest af
ýmsri lengd og þykt.
Ofna, eldavélar og ofnrör.
Lampa og lampakúpur, lampa-
hjálma og lampaglös af ýmsri
stærð.
Mikið úrval af niðrsoðnum vörum.
Þar á meðal:
Uxa og Lambatungur, Lax, Ál, Sar-
dínur, Brislinger, Humar, Ostrur,
Roast Beef, Boiled Beef, Spiced
Beef, Corned Beef, Grísatær,
Lambakjöt í karrí, Corned Mut-
ton, Hæns o. fl. Ýmsar teg-
undir af Syltetöj. Súr og sætr
aldinasafi, Pickles, Fiskesauce,
Tomatsauce, Oliven, Tröfler og
m. fl.
Anchiovis, Svínslæri reykt og
la Spegepölse. — Laukr.
Ostr af mörgum tegundum.
Nýlenduvörur af öllum
tegundum.
Kornvörur af öllum tegundum.
Mikið úrval af skófatnaði, Otr-
skinnshúfum, Stormhúfum, Der-
húfum og Höttum.
Kolakassa, Ofnhlífar, Kolaausur,
Sópa, Bursta og yfirhöfuð allar
tegundir af „Isenkram“-vöru.
Mikið safn af gler- postulíns- og
leirvörum.
Alt með lægsta verði,
fljótt og vel afgreitt.



Steingrímr Johnsen
selr
vín og vindla
frá Kjær & Sommerfeldt.







2—3 vanir þilskipamenn
geta fengið pláss á næstkomandi
útgerðartíma upp á „premíu“, sem
borgast að miklu leyti í peningum.
Ritstjóri vísar á.
Útgefandi: Valdimar Ásmundarson.
Félagsprentsmiðjan.
