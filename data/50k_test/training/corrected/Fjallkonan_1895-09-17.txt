
Kemr út um miðja viku.
Árg. 3 kr. (erlendis 4 kr.).
Auglýsingar mjög ódýrar.
FJALLKONAN.
Gjalddagi 15 júlí. Upp-
sögn skrifleg fyrir 1. okt.
Afgr.: Þingholtsstræti 18.
XII, 38.
Reykjavík, 17. september.
1895.
Heldr hefir Ísaf. orðið tíðrætt um fjárveitinguna
til Skúla Thoroddsen og prestskosninguna í Görðum.
Til að ræða þessi tvö landsins ,velferðarmál'(!) eyðir
ritstj. Isaf. nokkurum tölublöðum af blaði sínu.
Það sjá allir, og ritstj. með, að enginn árangr getr
orðið að slíku nöldri annar enn sá, að svala persónu-
legri heift sinni. — Að því er snertir fjárveitinguna
til Skúla, þá mun þjóðin unna honum betr að njóta
heldr enn ritstjóra Ísaf. bitlinga hans frá stjórninni.
— Og að því er snertir prestskosninguna í Görðum
ferst ritstj. Ísaf. ekki að fárast um æsingar og undir-
róðr við kosningar, því varla hefir honum sjálfum
hlotnast nokkur sú vegtylla með kosningu, að hann
hafi ekki þurft að hafa alla skósveina sína á þönum
á undan til að safna atkvæða loforðum.
Fyrir utan þau tvö mál, sem fyr er getið, verðr
nú ritstj. Ísaf. margræddast um ferðir sínar um nær-
sveitirnar. Við þær frásagnir er fátt að athuga; þó
er þar eitt atriði, sem ég vildi sérstaklega minnast
á.
Ritstj. segir, að Íslendingar séu seinir og sljófir
að gefa gaum að fegrð náttúrunnar hér á landi og
að það séu útlendingar sem fyrst hafi veitt henni
verulega eftirtekt og haldið henni á lofti.
Þetta er með öllu ástæðulaust.
Það kemr þegar fara í elztu fornsögum, að Ís-
lendingar hafa kunnað að meta fegrð náttúrunnar
og yrði oflangt mál að rekja það hér. ,Hlæja hlíðar
við Hallsteini' var kveðið eftir Þengil landnámsmann
dauðan, og allir þekkja orð Gunnars: ,fögr er hlíðin'.
Má færa til mörg slík dæmi, bæði úr sögunum og
fornum kvæðum og vísum. — Að ætla að slíkar til-
finningar hafi nokkru sinni dáið hjá þjóðinni væri
sama og að halda, að þjóðin hefði veslast svo upp,
að hún hefði orðið aumri enn dýrin, því dýrin hafa
líka tilfinning fyrir fegrð náttúrunnar. Enda kemr
þessi fegrðartilfinning fram á hinum mestu hörmunga-
öld landsins. Halla kona Fjalla-Eyvindar sagði:
,Fagrt er á fjöllunum'.
Nú þegar þjóðin fór að rakna við snemma á
þessari öld, var það fegrð landsins, sem fyrst hreif
skáldin og varð yrkisefni þeirra Bjarna og Jónasar.
Að minsta kosti má segja, að beztu kvæði Jónasar
séu náttúrukvæði.
Af öllu þessu má ráða, að tilfinningin fyrir nátt-
úrufegrð er rík meðal þjóðar vorrar, enda taka marg-
ir útlendir ferðamenn það greinilega fram í ferða-
sögum sínum, að Íslendingum þyki landið sitt fallegt.
Og útlendingunum hlýtr ritstj. Ísaf. eflaust að
trúa.
Alþingistíðindin verða nú með styttra móti, að
minsta kosti efri deildar hlutinn. Hann verðr hér
um bil 1/2 styttri enn 1893, og sést af því, að efri
deildinni er farið að lærast, að eyða ekki tímanum í
gagnslausa mælgi. — í neðri deildinni hafa alt af ver-
ið einhverir skvaldrarar, sem hafa eytt tíma þingsins
og lengt stórum Alþ.tíðindin, enn lítið annað áunnið,
og svo er enn. — Fyrir prófarkalestr og undirbún-
ing þingtíðindanna eru nú að eins greiddar 3 kr.
fyrir örkina, áðr 7 kr. og þar yfir, og er þessi niðr-
færsla mest að þakka útgefanda þessa blaðs og ritstj.
Þjóðólfs að nokkru leyti. — Þetta er mörg hundruð
króna ávinningr fyrir landssjóð, enn ekki ber á því,
að prentkostnaðr Alþingistíðindanna hafi lækkað.
Mundi það fyllilega svara kostnaði, að landið ætti
sjálft prentsmiðju til að prenta alt það sem þing og
stjórn lætr prenta.
Til samanburðar við alþingið má geta þess, að
ríkisþing Þjóðverja með um 700 þingmönnum kostar
að eins áttfalt meira enn alþingi Íslendinga.
Orðabók séra Jónasar.
Eftir Jón Ólafsson.
Eg sé á íslenzku blöðunum, og af boðsbréfi, sem
mér hefir borizt í hendr, að sér Jónas Jónasson á
Hrafnagili ætlar að fara að gefa út danska orðabók
með íslenzkum þýðingum. — Það er nú ef til vill ó-
títt að gera bækr að umtalsefni, áðr en þær koma
út; ég ætla samt að gera það, og það af því að orð
þau, sem ég ætla að segja, eru varnaðar-orð. En ég
óttast, að bókmenntalegt hirðuleysi sé svo mikið hjá
blöðum vorum heima, og svo fámennisins kompána-
skapr eða lagsbræðralag, með því fylgjandi einurðar-
leysi, svo ríkt, að hætt sé við, að enginn taki fram
það sem mér virðist þörf á í þessu máli, fyrri en ef
til vill að bókin er komin út, og þá er það um
seinan.
Þjóð vor er svo fámenn og fátæk, að engar lík-
ur eru til, að jafndýr og tiltölulega fákeypt bók sem
orðabók, í hvaða máli sem er, geti orðið gefin þar út
nema einu sinni á mannsaldri. Sé orðbók yfir eitt-
hvert mál komin út á íslenzku, og það þótt lélega
væri af hendi leyst og ónóg mjög, þá eru ekki lík-
ur til, eftir að hún er komin út í almenning, að fært
verði að gefa þar út aftr orðabók yfir sama mál í
hálfa öld á eftir. Því er það svo einkar-áríðandi, að
vel sé vandað til slíkrar bókar. Sé það ekki gert,
þá er útgáfa hennar meira en óþarft verk; hún sæti
þá góðri bók í ljósi, og væri að því leyti ílt verk.
Það er sitthvað við fyrirtæki séra Jónasar, sem
vekr mér kvíðboga fyrir bók hans. Má vera að það
sé ástæðulaust; þá nær það ekki lengra. En sé það
ekki, væri enn tími til að gefa bendingum mínum
gaum.
Fyrsta og fremsta skilyrðið fyrir, að maðr sé
fær til að ráðast í útgáfu orðabókar, er auðvitað það,
að hann kunni vel það mál, sem orðabókin á yfir að
vera. Og þar sem um lifandi mál er að ræða, heyrir
þar til, að kunna að bera rétt fram hljóðin í málinu
og leggja rétta áherzlu á orðin. Nú á dögum er það 154
FJALLKONAN.
XII 38
ekki talin orðabók að meira en hálfu gagni, er ekki
sýnir framburð og áherzlu hvers orðs (ef um lifandi
mál er að ræða). En svo að eins getr orðbókarhöf-
undr sýnt þetta, að hann kunni það sjálfr. — Það
er mjög grunsamt, hvort maðr, sem aldrei hefir utan
Íslands verið og varla eða alls ekki umgengizt ment-
aða Dani, muni kunna dönsku til þeirrar hlítar, að
hann sé fær um að bera fram orð málsins með réttu
hljóði og áherzlu. Þegar ég þekti séra Jónas, kunni
hann þetta ekki, þótt hann skildi vel málið á bók.
En auðvitað getr hann hafa lært það síðan, þótt til
þess virðist lítil líkindi um prest upp í sveit. — En
kunni hann það ekki sjálfr, þarf hann endilega að fá
einhvern, sem til þess er fær, til að fara yfir alt
handrit sitt og bæta við framburði og áherzlu á
hverju orði. — Það þarf að sýna áherzluna, því að
þýðing orða, sem annars hafa öll in sömu hljóð, getr
verið ýmisleg eftir því, hvar áherzlan liggr á. T. d.
,parthisk' (áh. á 1. atkvæði) og ,partisk' (áh. á 2. at-
kvæði). Það þarf að kenna mönnum rétt hljóð í
hverju orði, því að sami stafr getr haft mjög ólík
hljóð. T. d. ,bedre' (betri), ,Bred' (strönd, bakki),
,bred' (breiðr), ,Bredde' (breidd). Í þessum orðum
koma fyrir fjögr e-hljóð, hvert öðru frábrugðið. Á
sama hátt eru fjögr algeng o-hljóð í dönsku; tvö alls
ólík ö-hljóð (sem greina má sundr með því að tákna
annað með ö, en hitt með ø), tvö y-hljóð o. s. frv. og
getr hvort um sig af þessum tveim síðast nefndu ver-
ið langt eða stutt. Alt þvílíkt sem þetta þarf bókin
að sýna. Er þessa því meiri þörf á íslenzku, sem
þar í landi verða þeir jafnan miklu fleiri, er málið
nema tilsagnarlítið eða tilsagnarlaust; fæstir af þeim,
sem fást við að kenna þar dönsku, eru og færir um
að kenna rétta áherzlu og framburð, og er því meiri
þörf á að orðabókin sýni þetta.
Annað skilyrði fyrir, að maðr sé fær um að ráð-
ast í orðabókarsamning, er, að hann sé mæta-vel að
sér í móðurmáli sínu, orðhagr og smekkvís. Og hér
verð ég, til að koma í veg fyrir misskilning, að
taka fram, að til þess að vera vel að sér í móður-
máli sínu, heyrir fleira, en þekking á málmyndum.
Hana þarf maðr auðvitað, til að geta sneitt hjá mál-
leysum; en maðr þarf líka að vera vel að sér í réttri
setningaskipun: í eðli og anda málsins. Flest af þessu
er lærdómsverk, en þó eigi alt eingöngu. Til að
komast vel inn í anda málsins, þarf, auk lestrs og
lærdóms, sérstakan náttúruhæfileika eða gáfu; þá gáfu
má menta og skerpa með lærdómi og lestri, en gáf-
an sjálf verðr að vera meðfædd, alveg eins og skáld-
gáfan. Til þessarar gáfu heyrir meðal annars næmt
og glögt eyra fyrir smágervustu tilbreytingum í merk-
ingu orða í móðurmálinu, næm tilfinning fyrir öllu
útlenzkuleg (óíslenzku, þegar um íslenzku er að
ræða) í orðmyndunum, setningaskipun og hugsun.
Alt þetta hafði Konráð Gíslason til að bera flestum
mönnum fremr, enda ber orðabók hans þess hvarvetna
merki, og er þó óefað, að Konráð hefir minna til
hennar vandað, en nokkurs annars er eftir hann
liggr. (Meira).
Bókmentir.
Eimreiðin. Ritstjóri dr. Valtýr Guðmundsson. Út-
gefendr nokkrir Íslendingar. Khöfn 1895 (2
hefti). 156 bls. 8.
Það hefir dregizt oflengi, að geta um þetta nýja
tímarit hér í blaðinu. Svo er til ætlast, að 5 hefti
af riti þessu verði í einu bindi og kostar heftið 1 kr.
Framvegis eiga að sögn að koma út 4 hefti á ári.
Þetta ár komu að eins 2 hefti ut.
Efnið er fjölskrúðugt og vel valið. Ef Eimreið-
in er borin saman við útlend tímarit á líku reki,
virðist hún bera af þeim öllum að auðlegð efnisins
og alþýðleik.
Fyrsta ritgerðin í ritinu er um járnbrautir og
akbrautir eftir norskan höf. Segir þar, að einfaldar
járnbrautir séu ódýrari í Noregi enn akbrautir, og
með því að líkindi eru til, að dýrleika hlutfallið milli
járnbrauta og akbrauta sé svipað hér og í Noregi,
ætti grein þessi, sem skrifuð er af járnbrautarfræð-
ingi, að geta orðið hugvekju efni fyrir menn hér á
landi. — Um skólamál eru ritgerðir eftir þá ritstj.,
Finn Jónsson, Sveinbjörn Sveinbjörnsson og Stefán
Stefánsson, vísindalegar ritgerðir og þó alþýðlegar
eftir Guðmund lækni Magnússon (um lungnatæringu)
Gísla lækni Brynjólfsson (um blóðvatnslækningu), Boga
Melsted (um Niels Finsen), Helga Pétrsson (um mó
og kol) o. s. frv. Byrjun á tveim ritgerðum eftir
Jón Jónsson (frá Mýrarhúsum) báðar vel ritaðar, önn-
ur um iðnaðarstofnanir (,innréttingarnar) hér á landi
á 18. öld, hin um lífið í Kaupmannahöfn; enn fremr
er þar ritgerð eftir ritstj. um ábyrgð á fénaði á Ís-
landi í fornöld, grein um álfatrú eftir Finn Jónsson,
ritgerð um tóbak eftir Helga Jónsson, nokkrar smá-
sögur (þýddar) og kvæði (flest frumort).
Af kvæðunum eru fáein falleg smákvæði eftir
Stgr. Thorsteinsson og fáein góð smákvæði eftir rit-
stjórann, enn mest af kvæðunum er eftir Þorstein
Erlingsson. Ritið heilsar með kvæðinu ,Brautin', og
á sú kveðja mæta vel við í slíku tímariti. Kvæðið
,Á spítalanum' er eitt af snilldarkvæðum höf., enn ekki
er að sjá, að ritdómendrnir í blöðum vorum geti lit-
ið það réttu auga, af því þar vantar tákn hins heil-
aga kross. — Í síðara hluta ritsins er byrjun á
löngun kvæðaflokki ,Eiðrinn' (um Ragnheiði Brynj-
ólfsdóttur byskups), sem mörgum mun finnast mikið
um. Öll kvæði Þorst. Erlingssonar bera af kvæðum
flestra annara að liprð, og í öðru lagi er hann einna
íslenzkastr af skáldum þeim sem nú lifa. Þetta hvort-
tveggja ætti að vera nóg til þess að afla kvæðum
hans vinsælda hjá almenningi hér á landi. Menn
mega alls ekki hneykslast á því, þótt ýmsar óvana-
legar skoðanir komi þar fram, því leiðir skáldanna
eru ekki bundnar við alfaravegu.
Í riti þessu eru nokkrar myndir til prýðis og
letrið er af fallegustu gerð.
Í fám orðum: Eimreiðin er hið álitlegasta tíma-
rit í sinni röð, sem komið hefir út á íslenzku.
Tíðarfar. Síðustu viku hefir brugðið til útsynn-
ings og nokkurrar vætu. Hafði áðr varla komið dropi
úr lofti svo vikum skifti.
Botnvörpuveiðar. Svo virðist sem botnvörpu-
veiðararnir ensku séu alt af að fjölga hér við
land og munu þeir hafa verið flestir í sumar. Þeir
hafast nú við kringum alt land. Undir Jökli segja 17. september 1895.
FJALLKONAN.
155

íslenzkir fiskimenn, að þeir muni oft hafa veitt í land-
helgi. — Þess var getið í Fjallk. í sumar, að Grims-
bæingar hefðu kvartað yfir því við ensku stjórnina,
að þeim væri hér ekki vært fyrir eltingum ,Heim-
dalls' og rangsleitni yfirvaldanna. — Ráðgjafinn enski
svaraði því, að sektirnar væru að vísu háar, enn þó
ekki svo, að enska stjórnin fyndi ástæðu til að mót-
mæla lögunum; hinsvegar sagði hann, að hann áliti
vafasamt, hvort rétt væri að gera veiðarfærin upp-
tæk, þótt skipið væri í landhelgi, þegar skipið hefði
ekki sézt þar við veiðar. — Nú um alllangan tíma
hafa botnvörpuskip hafst við hér á fiskimiðunum í
Faxaflóa innanverðum, og verðr ekki að gert, af því
þau eru utan landhelgi. — Hafa botnvörpuveiðararnir
selt landsmönnum smáfisk og ýsu, og jafnvel þorsk,
sem þeir hirða ekki, og hafa einhverir Álftnesingar
að sögn haft drjúgan hagnað af þeim viðskiftum.
Sáluhjálparherinn hefir nú keypt ,Hótel Reyk-
javík' hér í bænum fyrir 8—9000 kr. — Í sumar
keypti herinn hús í Kaupmannahöfn fyrir 70,000 kr.
Dr. Þorvaldr Thoroddsen fór í sumar land-
fræðisrannsóknarferð um Norðr-Þingeyjarsýslu; fór
hann bæði um sveitir og Fjöll, alt austr til Vopna-
fjarðar. Síðan fór hann til Akreyrar, og ætlaði að
fara þaðan alfari til Danmerkr. Frú hans var
skömmu áðr farin héðan til Khafnar, og ætla þau
hjón að dvelja erlendis fyrst um sinn.
Hr. Þorsteinn Erlingsson er nýkominn úr
rannsóknarferð um Vestrland. Hann fór alt vestr í
Arnarfjörð og rannsakaði forntóftir á ýmsum stöðum,
meðal annars í Haukadal, þar sem Eiríkr rauði bjó,
naust Hrafna-Flóka og fl. — Á Erpsstöðum í Dölum
fann hann eldaskálatóft mikla og gróf hana upp; fund-
ust þar mjög ljós merki, steinlagðr bálkr eftir miðju
gólfi í tvennu lagi og viðarkolalög ofan á eftir tvo
langelda; upphækkun var fyrir gaflinum, þar sem
þverpallr hefir verið. Einar dyr vóru á skálanum.
— Annars verðr að vonum síðar í þessu blaði sagt
frá árangrinum af þessum rannsóknum Þorsteins Er-
lingssonar bæði þar vestra og í Árnessýslu. Er hann
nú farinn þangað austr aftr til að grafa upp bæja-
rústir í Þjórsárdal.
Helgi Pétrsson, stud. mag., hefir haldið fyrir-
lestr í dönsku jarðfræðafélagi um jarðmyndun hér á
landi; er byrjunin komin út í mánaðarritinu ,Naturen
og Mennesket (júlí 1895) og segir þar frá landslagi
og jarðlagi í Hreppum og Þjórsárdal.
Skagafjarðarsýslu, í ágúst. ,Fuglveiði við Drang-
ey varð ákaflega rýr í vor. Telja margir það orsök
til veiðileysis, að hætt er, samkv. samþykt sýslunefnd-
ar, að taka egg úr bjarginu. Sá fugl, sem sviftr er
eggjum sínum, verpir aftr að hálfum mánuði liðnum,
helzt því hálfum mánuði lengr enn annars við eyjuna;
vertíðin verðr því betri og fuglinn tímgast engu síðr, sé
ekki tekið nema fyrsta varp. — Drangey má heita aðal-
bjargvættr og einkabjargvætt meiri hluta Skagfirð-
inga á vorin. Aflinn í vor var mörgum þús. kr.
minna virði enn í meðalári. Þetta er tilfinnanlegr
skaði, þegar litið er á allan kostnað við eyjar-útveg-
inn. — Fiskafli var mjög góðr seinni gart vertíðar,
og nú mokfiski, þegar beita fæst. — Grasvöxtr yfir-
leitt góðr hér í sýslu. — Tiðarfar hagstætt enn fremr
linir þurkar, þó allgóð nýting'.
Þingeyjarsýslu, seint í ágúst: 'Óþerrasamt mjög
þenna mánuð; þokur og súld'.

Lífið í Georgíu.
(Eftir Henri Cantell).
(Frh.). Það var í síðustu forvöð, sem grafarinn kom,
því hinn sjúki maðr var orðinn alveg rænulaus og löðraði
í köldum svita. Smámsaman streymdi hreint loft inn
undir kistulokið og viðraði andlitið á líkinu. ,Hjart-
að berst þó enn', sagði Gregory, um leið og hann
lyfti upp líkamanum og lagði hann niðr í grasið.
Síðan krækti hann upp náklæðið og neri furstann á
brjóstið til að lífga hann. Augun opnuðust reyndar,
enn tillitið var dauðalegt; varirnar opnuðust, enn hann
gat ekki talað.
,Herðið upp hugann fursti góðr, sagði grafarinn,
,það er ég, hann Grigory, yðar trúi þjónn'.
Nú verðr að hverfa aftr í söguna til þess að
menn skilji það sem á eftir kemr.
Furstinn Dimitri Dómenti var af göfugri ætt í
Imereth og vellríkri; hann hafði sem fríðr, ungr og
auðugr maðr ferðast víða um Tyrkland, Rússland og
Þýzkaland. Þegar hann var kominn aftr til Tiflis,
hafði hann gengið í Kákasusherinn. Hann var maðr
vel gáfaðr, fjörugr og vaskr, og hafði lifað æfintýra
lífi; hann hafði ekkert af þessum dáðleysislega sljó-
leik, sem annars er tíðr hjá þeirrar þjóðar mönnum,
var vel mentaðr og talaði ýms tungumál.
Tiflis getr verið skemtilegr dvalarstaðr um nokk-
urn tíma fyrir útlendinga og skemtiferðamenn, bæði
vegna hinnar dýrðlegu prýði sólarbirtunnar, sem þar
er, fegrðar landslagsins og endrminninga þeirra, sem
staðnum fylgja. Enn þegar til lengdar lætr, er þar
óþolandi leiðinlegt, af því hvað lífið er fábreytt, í
sjálfu sér líkt og laust við alt andlegt; það er þetta
austrlenzka hreyfingarleysi og framfaraleysi, sem sljóf-
gar og lamar. Hvað Dimitri snerti, þá hafði hann
sökt sér niðr í allar þær skemtanir, sem iðjulausum
og ríkum æskumönnum eru tíðar, veizlur og ástaræfin-
týri, og það sem verst er, hann hafði gefið sig þeirri
ástríðu á vald, sem Rússar hafa komið á í Georgíu,
spilafíkninni. Hann eyddi föðurarfi sínum nótt eft-
ir nótt við spilaborðið, svo hann var í peningalegu
tilliti kominn á heljarþrömina.
Hann hugsaði sér þá að komast frá fátæktinni
og hennar böli og réð af að kvongast til fjár. Hann
gekk því að eiga prinzessu eina, er Daria Matka-
vasse hét; hún var af kóngborinni ætt Bagratida og
færði honum stórauðæfi. Þar að auki var hún fríð-
asta mær í Kákasus, fimtán vetra gömul, og alment
kölluð ,rósin' vegna fegrðar sinnar.
Það er í Georgíu eins og annarstaðar í Asíu, að
konan ræðr ekki sjálf giftingu sinni; hún er vilja-
laus enn maðrinn alvaldr; hún er ekki annað enn 156
FJALLKONAN
XII 38
æðsta ambátt manns síns. Hún er gift, gefin án þess
um hennar samþykki sé spurt og í hjónabandinu lifir
hún eins og í klaustri og gengr sjaldan út; þá er
það eins og í Persíu, að hún er vafin í hvíta ullar
eða silki sveipu og afhjúpuð, og leiðin ekki önnur enn
annaðhvort í baðið eða í kirkjuna. (Frh.).
búferlum 6 sinnum
þangað til þau hættu
Eftirmæli.
* Hallgrímr Þorgrímsson dó að Narfastöðum í Reykjadal 30.
apríl 1894. Hann var fæddr á Hraunkoti í Aðalreykjadal þriðja
fimtudag í sumri, sem mun hafa verið 5. maí, vorið 1808; lifði
þannig fám dögum fátt í 86 ár. Hann var bróðir Halldórs Þor-
grímssonar, sem lengi bjó á Bjarnastöðum í Bárðardal. Hall-
grímr giftist haustið 1835 Sigríði Illugadóttur frá Baldrsheimi
við Mývatn, sem enn lifir; skorti þannig að eins 1/2 ár til að
hjónaband þeirra næði 60 árum og er það sjaldgæft. Búsfor-
ráð höfðu þau hjón í 48 ár. Af þeim tíma bjuggu þau 21 ár
á Hallbjarnarstöðum í Reykjadal við mjög góð efni. Þaðan
fóru þau vorið 1860. Eftir það bjuggu þau 23 ár, og fluttu
á því tímabili; hnignaði þá efnahagnum,
búskap vorið 1883. Fjögr af börnum
þeirra komust á fullorðins ár, enn að eins tveir synir þeirra,
Illugi og Þorbergr, lifa enn. Hallgrímr sál. var vel þektr með-
al sveitunga sinna fyrir ráðvendni, iðni og atorku.
* Hinn 27. júlí andaðist úr lungnabólgu að heimili sínu, Gröf
á Höfðaströnd, óðalsbóndi Björn Jónsson. Hann var sonr bænda-
öldungsins og hreppstjóra Jóns Jónssonar, Guðmundssonar snikk-
ara Jónssonar bónda að Gröf Konráðssonar, og Kristínar Björns-
dóttur frá Arnarstöðum í Sléttuhlíð. Björn sál. var kvæntr Hólm-
fríði Jónatansdóttur frá Litla-Árskógi á Árskógsströnd, er lifir
mann sinn. Af börnum þeirra hjóna eru fjögr á lífi, 1 sonr
og 3 dætr, öll komin á fullorðins aldr; eru 2 af dætrum þeir-
ra hjóna giftar. Björn sál. bjó allan sinn búskap rausnarbúi í
Gröf. Í hreppsnefnd var hann nokkur ár, og sáttanefndarmaðr
síðustu ár æfi sinnar. Lagði hann þá ætíð krafta sína fram til
að dreifa öllu sundrlyndi, enn efla frið og góða samvinnu í öll-
um verkum. Hann var hið mesta ljúfmenni; manna vinfastastr
og hinn raunbezti bjargvættr allra, er hann gat við komið að
liðsinna. Hans mun því sárt saknað af öllum, sem þektu hann
vel.
Hvenær kemr Nansen? Áðr enn hann
lagði af stað í heimskautsferð sína, skrifaði hann
bróður sínum (í júlí 1893) og segir þar: ,Ekki get
ég sagt um, hve lengi við munum verða, enn lítil
líkindi held ég til, ;\ð við verðum ekki lengr enn 2
ár; ég held að við komum ekki heim aftr fyr enn
eftir 3, 4 eða 5 ár, enn aftr munum við koma, það
máttu vera viss um. því enginn norðrfari hefir verið
svo vel útbúinn sem við erum'.
Hvað selirnir éta. Svo hefir fróðum mönnum talizt
til, að selir í Alaska, þó að eins á parti af ströndinni, éti 6—12
milj. tons af þorski um árið, og er það 10—20 sinnum meira
enn Englendingar eyddu af fiski 1892.
Skrítlur.
— Grafarinn: ,Ég færi yðr nú, hr. stórkaupmaðr, reikninginn
yfir greftrunarkostnað konunnar yðar; það eru alls 300 kr'.
Stórkaupmaðrinn: ,300 krónur . . . Þá held ég nærri því,
að ég hefði heldr viljað, að konan min hefði ekki dáið'.
— Skuldheimtumaðr: ,Þér gerið þá svo vel að borga skuld-
ina undir eins'.
Skuldunautr: ,Ég ætla nú að fara að raka mig, enn þér
getið ef til vill beðið eftir borguninni þangað til það er búið'.
Skuldheimtumaðr: ,Vel komið'.
Skuldunautr: ,Þá ætla ég ekki að raka mig fyrst um sinn'.
— Kaupmaðr (kemr inn í búð sína, enn í því er ókunnr maðr
að kyssa dóttur hans): ,Hvað hefir þessi maðr keypt, barnið
mitt?'
Verzlunin í Kirkjustræti 10
tekr fé til slátrunar eins og að undanförnu og borg-
ar það í peningum og vörum með lægsta verði, ef
óskað er.
Menn sem koma með sauðfé til bæjarins, eru
beðnir að snúa sér þangað, áðr en þeir semja við aðra,
því það mun borga sig.
Port fyrir fé lánast, hvort sem féð verðr keypt
eða ekki.
Fljót afgreiðsla fyrir hvern sem verzlar.
Glott fóðr getr hver sem vill fengið fyrir reið-
hest. Semja má við
Rafn Sigurðsson.
1—2000 smáar blikkdósir kaupir
Rafn Sigurðsson.
Óþrjótandi birgðir eru til af hinum að gæðum
alþekta vatnsstígvélaáburði mínum.
Rafn Sigurðsson.
Kostgangarar!
Frá 1. október geta nokkrir kostgangarar fengið
fæði í Kirkjustræti nr. 2.
Jón Jónsson.
SVÖRT hæna hefir tapazt. Hver sem kynni
að vita um hana eða hafa fundið, er beðinn að skila
henni í Veltusund nr. 3.
Leiðarvísir til lífsábyrgðar fæst
ókeypis hjá ritstjórunum og hjá Dr.
J. Jónassen, sem einnig gefr allar
nauðsynlegar upplýsingar um lífs-
ábyrgð.
Vottorð.
Ég undirskrifuð hefi í mörg ár
verið sjúk af taugaveiklun, og hefi
þjáðst bæði á sál og líkama. Eftir
margar árangrslausar læknatilraun-
ir, reyndi ég fyrir 2 árum ,Kína-
lífs elixír' frá hr. Waldemar Peter-
sen í Frederikshavn, og þá er ég hafði
neytt úr fjórum flöskum varð ég
undir eins miklu hressari. Enn þá
hafði ég ekki föng á, að kaupa
meira.
Nú er sjúkleikinn aftr að áger-
ast, og má sjá af því, að batinn
var hinum ágæta bitter að þakka.
Litlu-Háeyri, 16. jan. 1895.
Guðrún Símonardóttir.
Kína-lífs-elixírinn fæst hjá flest-
um kaupmönnum á Íslandi.
Til þess að vera viss um, að fá
hinn ekta Kína-lífs-elixír, eru kaup-
endr beðnir að líta vel eftir því, að
V.P.F. standi á flöskunum í grænu
lakki, og eins eftir hinu skrásetta
vörumerki á flöskumiðanum: Kín-
verji með glas í hendi, og firma-
nafnið Valdemar Petersen, Frede-
rikshavn, Danmark.
Í verzlun Magnúsar Einarssonar
úrsmiðs á Vestdalseyri við Seyðisfjörð fást
ágæt vasaúr og margs konar vandaðar
vörur með mjög góðu verði
Næsta blað Fjallk. kemr
ekki út fyr enn eftir póstskips-
komu.
Útgefandi: Vald. Ásmundarson.
Félagsprentsmiðjan.
1) = parþverskr. 2) = hlutdrægr. 3) ,Poëta nascitur, non fit'.
