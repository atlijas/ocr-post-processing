Kemr út þrisvar á mán-
uði, 36 blöð um árið.
Árg. kostar 2 krónur.
Borgist fyrir júlílok.
FJALLKONAN.
Valdimar Ásmundarson
ritstjóri þessa blaðs býr
í Þingholtsstræti og er
að hitta kl. 3—4 e. m.
13. BLAÐ.
REYKJAVÍK. 8. MAÍ
1887.
Konungkjörnir alþingismenn. Fyrir hin næstu 6 ár hefir
konungr 15. f. m. tekið þessa menn til alþingissetu: Júlíus
Havsteen amtmann, E. Th. Jónassen amtmann. L. E. Svein-
björnsson yfirdómara, Árna Thorsteinsson landfógeta, Arnljót
prest Ólafsson og Jón A. Hjaltalin skjólastjóra. Í stað lands-
höfðingja, og í stað Jóns Péturssonar yfirdómstjóra og Hallgríms
Sveinssonar hefir stjórnin þannig kosið amtmennina báða og Jón
Hjaltalín.
Embætti. Mýra og Borgarfjarðar sýsla er veitt 15. f. m.
kand. jur. Sigurði Þórðarsyni, enn Jóhannesi Ólafssyni sýslum.,
er fengið hafði veiting fyrir þeirri sýslu, leyft að sitja kyrrum
í Skagafjarðarsýslu eftir ósk sýslubúaa þar.
Hannes Hafsteinn málflutningsmaður er settr til að gegna
sýslumannsstörfum í Kjósar og Gullbringu sýslu í stað Franz
sýslum. Siemsens, er fer utan með póstskipinu til að leita sér
heilsubótar.
Bókmenntafélagsfundr var haldinn 3. þ. m. Þar var lagðr
fram reikningr félagsdeildarinnar fyrir árið sem leið, endurskoð-
aðr. Félagsbækr verða þetta ár: Fréttir frá Íslandi 1886, eft-
ir Jón Steingrímsson stud. theol., Nýja sagan II. 3., eftir Pál
Melsted, Rómeó og Júlía, eftir Shakspeare, þýðing Matth. Joch-
umssonar, og Tímaritið, 8. árg. Þessar bækr gefr Rvíkur deild-
in út, og eru kiær allar fullprentaður nena Tímaritið. er á að
koma út í þessum mánuði. Hafnardeildin gefr út í ár Skírnir
(ásamt skýrslunum) og Safn at gátum, þulum og leikjum (nokk-
urs konar viðbót við Þjóðsögurnar), safnað af Jóni Árnasyni
Meiri verða eigi afrek þeirrar deildar í ár. — Hafnardeildin
hefir í ráði að breyta lögun Skírnis að efni til, enn á hvern
hátt er oss ekki ljóst. — Hafnardeildin lifir og í ráði að fara
að halda áfram „Íslenzku forubréfasafni“, sem 1. bindið hefir
verið prentað af. Hefir kand. mag. Jón Þorkelsson tekið að
sér ritstarf þetta gegn 1200 kr. styrk á ári. Hefir ríkissjóðr
þegar veitt helming þess fjár, og hinn helminginn hefir ráð-
gjafi Íslands einnig veitt af fé því, er hann hefir undir höndum
„til vísindal. og verkl. fyrirtækja“, enn ætlazt til að alþingi
veiti það eftirleiðis.
Hafnardeildin hafði 28. febr. kosið Konr. Maurer prófessor í
Mūnchen sem oddamann af sinni hálfu í gerðardóm þann er út-
kljá skyldi ágreininginn milli félagsdeildanna. Lýsti stjórn Rvíkr-
deildarinnar nei yfir því, að hún gæti með engu móti aðhylzt
þá kosningu, af því að hr. Maurer hefði þegar kveðið upp álit
sitt um þetta mál, og var það einnig eindregin skoðun fundar-
manna. Að öðru leyti var heimflutningsmálinu frestað til að-
alfundar í sumar 8. júlí.
Mannalát. 16. marz dó húsfrú Sigríðr Þorsteinsdóttir, kona
Bergs prófasts Jónssonar í Vallanesi, 84 ára.
Nýdáinn er síra Jón Kristjánsson, síðast prestr á Breiðaból-
stað í Vesturhópi, bróðir Kristjáns amtmanns og Bened. prófasts
í Múla, 76 ára að aldri.
4. apr. dó Guðm. Jónsson dbrm. á Hnúki á Skarðströnd, 88
ára, hafði lengi verið hreppstjóri.
10. apr. dó Jón Jónsson, fyrrum hreppstjóri á Skarfsstöðum i
Dalasýslu, 90 ára. „Jón var bróðir þeirra Búa prests, fyrrum á
Prestsbakka, og Guðmundar dannebrogsmanns á Hnúki. Þessir
bræðr voru ættaðir af Skarðsströnd, fjörmenn miklir og gáfu-
menn, taldir í fremstu reið sinnar stéttar meðan þeir voru á
bezta skeiði lífsins".
19. apr. dó Þorbjörn Sigurðsson merkisbóndi á Helga-
vatni í Mýrasýslu.
Nýdáinn er Einar bóndi Eiríksson í Þverárkoti í Kjósar-
sýslu, dugnaðarmaður og stakur ráðvendismaðr. [Hann var einn
af kærendunum i glæpamáli því, er höfðað var gegn Kr. Ó.
Þorgrímssyni af hálfu réttvísinnar. Kæra hans mun hafa ver-
ið afhent bæjarfógetanum í Reykjavík, en um framgöngu dóm-
arans er oss ókunnugt, að því er þessa kæru snertir. Svo mik-
ið mun víst, að Einar sál. mun aldrei hafa verið yferheyrðr í
þessu máli.
Tíðarfar. Með sumarmálunum gerði norðankast með ofsa-
roki og allmiklu frosti um alt land, að því er til hefir spurzt.
Þetta áfelli hélzt til 28. apr.; lægði þá veðrið, og hefir tíð síð-
an farið dagbatnandi.
Fénaðarhöld eru góð sunnanlands; í Dalasýslu er nú útlit
hörmulegt og talsvert farið að falla af fé og hrossum, enda víða
heylaust fyrir kýrnar, og lítr út fyrir algerðan fjárfelli í sumum
sveitum. Litlu betra útlit í Barðastrandarsýslu, Strandasýslu
og i sumum sveitum í Húnavatnssýslu.
Hafís varð landfastur við Horn í sumarmálarokinu, rak þá
inn á Húnaflóa, enn ekki hefir frézt, hvort hann hefir rekið
lengra austr með landi. Hákarlaskútur er komu inn á Eyja-
fjörð rétt fyrir sumarmálin sögðu ísinn þá vera 12 mílur und-
an yztu andnesjum.
Slysfarir. Fjórar hákarlaskútur eyfirzkar strönduðu i norð-
anrokinu eftir sumarmálin, þrjár við Þingeyrasand og ein í Mið-
firði. Menn komust af, nema fomaður á einni.
29. f. m. fórst sexæringr af Miðnesi á heimleið úr Keflavik
við Lambarif fyrir sunnan Skaga. Druknuðu fjórir menn. Þrír
þar af Miðnesinu og einn unglingspiltur austan úr Flóa, enn for-
maðurinn komst einn af (óð í land). Þetta var í logni, og er
haldið að mennirnir hafi ekki verið algáðir.
Bátr fórst í lendingu af Snæfjallaströnd í f. m.: druknuðu
þar 2 mein.
Lausn frá prestskap hetir fengið síra Snorri Norðfjörð (vígðr
1849), prestr til Hítarnesþing.
Fræsala garðyrkjufélagsins.
Garðyrkjufélagið í Rvík er nú orðið almenningi
kunnugt, einkum af Ísafold. Félag þetta er enn
sem komið er að mestu ekki annað enn heillöng
halarófa af embættismönnum, enda hafa gárungarnir
kallað það „rófufélagið". Ég efast samt ekki um,
að félag þetta geti gert nokkurt gagn.
Félagið sótti í fyrra um styrk úr landssjóði til að
birgja sig upp með norskt kálrabífræ og afstýra
með því fræskorti að vorinu, og bar það fyrir sem
ástæðu, að fræið væri svo dýrt, að það fengist ekki
fyrir minna verð enn 4 kr. pundið. Félaginu var
veittr þessi styrkr, enn það fór svo fjarri, að félagið
bætti úr fræskorti, því nú varð einmitt tilfinnanlegr
skortr á fræi aldrei þessu vant. Allir reiddu sig á
félagið og pöntuðu sér því ekki fræ frá öðrum stöð-
um, enn félagið gat eigi efnt loforð sín, þegar til
átti að taka. Af þessu biðu margir stórtjón.
Nú er mælt, að forstöðumaðr garðyrkjufélagsins,
landlæknir Schierbeck, hafi allmikið af fræi, og mun
nú vera svo til ætlazt, að bætt verði að miklu leyti
úr tjóninu því í fyrra. Svo mikið er nú víst, að fé-
lagið selr fræ fyrir 18 aura lóðið (3 kvint), enn það
er sama sem 5 kr. 76 au. fyrir pundið. Ég hefi í
höndum verðskrár frá garðyrkjumönnum erlendis, er
dýrast selja, og sé ég á þeim, að pundið kostar eigi 50
FJALLKONAN
meira enn 80 au., enda þykjast kaupmenn í Reykja-
vík standa við að selja lóðið á 8 aura. Virðist þá
sem garðyrkjufélagið mundi geta selt fræ með líku
verði. Enn það er að vísu skammsýni, að fást um
fárra aura eða jafnvel tvöfaldan verðmun á fræinu;
mest er undir því komið, hvernig það reynist. Fræ
garðyrkjufélagsins á nú að vera það langbezta fyr-
ir íslenzka jörð og loftslag, af því það er frá Þránd-
heimi, er liggr álíka norðarlega og Ísland. Enn
hefir þá félagið vissu fyrir, að fræið sé aflað í Þránd-
heimi? Eða er það fullreynt að það sé áreiðanlegra
enn fræ frá öðrum stöðum? Það ætlar forstöðumaðr
garðyrkjufélagsins; enn af því að þess eru dæmi, að
öðrum hefir reynzt hið gagnstæða, ætti að veita því
nákvæma eptirtekt, hvaða fræ bezt reynist, og sá
því fleiri tegundum í sama reit og með sömu aðferð.
Að sá í kassa snemma á vorin og setja svo plönt-
urnar í beðin, þegar jörð er orðin þíð, eins og hr.
Schierbeck benti á í vetr í Ísafold, má álíta mjög
ráðlegt.
Ef félaginu væri veittr styrkr af landsfé til fræ-
kaupa, ætti að hafa það í skilyrði, að fél. útbýtti
fræinu ókeypis. Ella ætti engan styrk að veita fé-
laginu.
Því miðr er fátt kunnugt um framkvæmdir þessa
félags, enn líklegt er, að þær séu þó aðrar og meiri
enn að okra með fræ.
Garðar.
Útlendar fréttir.
Danmörk. Það fór að vonum i þetta skifti sem
venja hefir verið til, að ekki fengust regluleg fjár-
hagslög. Hefir því ráðuneytið eftir vanda, auk þeirra
fjárveitinga er báðum deildum kom saman um, tekið
8 miljónir samkvæmt allrahæstu heimildarveiting; af
þeirri upphæð ganga 7 miljónir til hernaðarlegra
ráðstafana. fréttasveimr hefir verið um það,
að ekki væri óvænlegt til sátta með flokkunum, hægri
og vinstri, meira að segja, að hægri menn væri ekki
ótilleiðanlegir að láta ráðuneytið fara frá, enn á slíku
er ekki að henda reiður. Mörgum þótti kynlegt, að
Berg sagði af sér forsetastarfinu í fólksþinginu, enn
það ætla menn hafi verið orsökin, að atkvæðagreiðsla
í ýmsum áríðandi málun hafði gengið honum á móti,
og eins var eitthvert kvis um það, að honum hefði
mislíkað samdráttur vinstri manna (Hörups og Boje-
sen) við hægri menn (Nellemann), enn það er alt ó-
víst og stendr heldr ekki á miklu, því að í raun
réttri mun alt sitja við sama í „landi Gorms“: veðr-
staðan austræn, golan rússnesk og andar kalt „sem
yfir lík liðið hafi“. — Monrad biskup (f. 1811) and-
aðist 28. marz; hann var meðal helztu merkismanna
hjá Dönum, og átti mikinn þátt í því er Danir fengu
stjórnarbótina 1848. Hann var gáfumaður og lær-
dómsmaður mikill, enn misvitr var hann í pólitík-
inni, eins og Dönum hættir við; það sannaðist í stríð-
inu við Þjóðverja 1864, er hann var forsætisráðherra,
enda var honum mest um kent að úrslitin urðu eins
ill og þau urðu. Þá fór hann sjálfviljugur í útlegð
til Nýja Sjálands, enn misti þar aleigu sína og kom
aftr til Danmerkr og varð biskup í annað sinn á
Lálandi og Falstri. Síðustu ár ævi sinnar fylgdi M.
vinstri mönnum, enn heyrði upphaflega til flokki þjóð-
frelsismanna (nationalliberale), er kallaðr var, sem
nú mætti fremr heita flokkr ófrelsismanna.
Svíþjóð. Þar hafa verið deilur síðan í fyrra milli
tollverndarmanna og tollfrelsismanna, sem njóta fylg-
is stjórnarforsetans, og hinna ráðherranna. Dró deila
þessi til þingrofs í vetr, og fóru nýjar kosningar
fram í f. m. Báru tollfrelsismenn þar hærra hlut.
Frakkland. Hér mæna nú allra augu upp á her-
málaráðherrann Boulanger og vænta sér mikils af
honum ef til ófriðar skyldi koma. Þar er og alment
álitið, að honum hafi tekizt að útbúa Frakkland svo
vel í hernaðarlegu tilliti, að meiri sé sigurvon enn
áðr ef til kæmi. Lesseps, stórvirkjameistarinn mikli,
var sendr til Berlínar til afmælishátíðar Vilhjálms
keisara (22. marz), og átti að flytja friðarorð af hendi
Frakka. Var honum tekið með mestu vinsemd og
virktum, eins og slíkum gesti var samboðið, og skorti
ekki fögur vinmæli og friðar-fullyrði af hendi keis-
arans, Bismarcks og fleiri. Ekki eru samt allar við-
sjár úti enn, því að eftir síðustu fréttum frá 23. f.
m. var aftr hlaupin á snurða. Þjóðverjar höfðu mis-
boðið Frökkum með þeim hætti, að þeir gintu fransk-
an lögreglustjóra, Schnaebell að nafni, yfir landa-
mærin, og réðust þar á hann tveir menn, sem vóru
sendir af lögreglunni þýzku; tóku þeir hann fastan,
settu í járn og fluttu til Metz. Frakkar þurfa minna
til enn þetta, og París komst í uppnám. Hefir
Flokkastjórn krafizt skýrslu um þetta af hendi Þjóð-
verja, og má vera að málið jafnist ef Þjóðverjar
gera afsökun fyrir, enn jafnt við hinu búið, að til
meira dragi. (Niðrl. næst).
Leó páfi hinn þrettándi,
er nú sitr á páfastóli, er fæddr 2. marz 1810. Hann
heitir skírnarnafni Gioacchino Pesci. Hann er maðr
lærðr vel, og fékk brátt orð á sig sem góðr klerkr
og vandlætingasamr. Varð hann mjög vinsæll af
alþýðu manna sakir mannúðar og mikillar röggsemi,
er hann sýndi í því, að eyða ósiðum og ránskap í
ýmsum héruðum. 1837 gerði Gregor páfi 16. hann FJALLKONAN
51
að húspreláta; 1843 varð hann sendiboði páfans í
Brüssel; þótti Leopold I. Belgjakonungi svo mikið
til hans koma, að hann fékk páfann til að gera hann
að kardínála og erkibiskupi (1846). Hann var kjör-
inn páfi eftir Píus 9. hinn 20. febr. 1878. Í engu
hefir hann vikið frá frumreglum formanna sinna. að
því er snertir hin andlegu völd páfadómsins, enn hef-
ir gert samband við ýmsa veraldlega stjórnendr, einn-
ig í löndum mótmælenda. svo sem einkum Þýzkalands-
keisara. — Hann hefir lokið upp fyrir hinum mentaða
heimi hinu mikla fornskjalasafni í páfagarðinum, er
áðr var hulinn leyndardómr.
Leó páfi er hár maðr og grannvaxinn.
Heilbrigðisþáttur.
IV.
Arfgengi (endir).
Eftir Dr. med. J. Jónassen.

Þá er enn einn sjúkdómur, sem menn eigi vita hver helzt
orsök er til nfl. krabbameinsemd. Enginn efi er á, að krabba-
meinsemdir stundum ganga i erfðir; að minsta kosti er þeir,
sem eiga krabbaveika í ætt sinni, hættara við enn öðrum að
fá sömu meinsemdina. Þessar meinsemdir geta komið bæði
innvortis og útvortis, og eyða ávalt því líffæri, sem þær setj-
ast að i, og draga smátt og smátt úr lífskrafti sjúklingsins.
Oft virðist svo sem einhver sérstök atvik þurfi til þess að
koma meinsemdinni á stað, svo sem sífeldur núningr eða þrýst-
ingur eða erting á einhverjum stað; skal ég þannig nefna ert-
ing af tannarbrot innan á kinn eða vör, eða þegar stutt reykpípa
sí og æ mæðir vörina á sama stað á þeim, sem reykja mikið
úr stuttum pípum, þar sem munnstykkið auk þess hitnar mik-
ið (krabbamein í kinn eða vör). Áðr var talið hættumest, að
brúka stuttar „krítpípur“, og sumir eru enn á þeirri skoðun,
að þær sé óhollari enn aðrar pípur. Fyrir mörgum árum skar
ég krabbamein úr vör á gamalli kerlingu, sem í mörg ár hafði
reykt úr stuttri pípu. Eigi allfáir eru þeirrar skoðunar, að
langvinn áhyggja, strit og barátta við lífið, sorg o. s. frv. geti
beinlínis framleitt krabbameinsemdir og sé svo, hlýtr tauga-
kerfið að eiga hér mestan hlut að máli; dæmi eru til að kvenn-
maðr hafi fengið krabbamein í bæði brjóstin samtímis eftir lang-
vinna sorg.
Sú tegund gigtveiki, sem alment er nefnd „pódagra“, er mjög
oft arfgeng, og er með leiðari kvillum; gigtin byrjar einna
oftast i efri liðamótum stórutáarinnar; liðamótin þrútna og
bólgna með miklum kvölum. Þessi gigtveiki sækir einna helzt
á þá, sem lifa óhóflega í mat og drykk enn hafa litla hreyfing,
og þeim er ávalt hættast, sem átt hafa þá í ætt sinni, sem
hafa haft líkan kvilla.
Eins og vér nú höfum séð, að ýmsir sjúkdómar í líkamanum
geta gengið i erfðir, eins skulum vér nú sjá, að þetta á sér
miklu fremr stað með sjúkdóma á sálunni. Allir sjúkdómar á
sálunni eiga rót sína í veiklun eða sjúkdómi í taugakerfinu,
enn taugakerfið og taugalífið er ráðgáta, sem skilningi vorum
er ofvaxið að leysa úr; vér getum að eins sagt svo mikið, að
hið nánasta samband er milli sjúkdóma taugakerfisins og þeirra
sjúkdóma, sem vér venjulega köllum sálar- eða sinnisveiki og
einna ljósastur vottr þess, að þetta samband sé mjög náið, er
einmitt það, að arfgengi á sér hér miklu fremr stað enn um
sjúkdóma á líkamanum.
Það er flestum kunnugt, hversu alment það er, að barnið
erfir t. a. m. lundarlag, skapferli og fýsnir foreldra sinna, hvort
heldr er til góðs eða ills; hversu oft verðr ekki t. a. m. sonr
drykkjumannsins einnig drykkfeldur, og því til sönnunar, að
drykkjufýsnin eins og „liggi í blóðinu“ er það, að þótt sonrinn
á unga aldri hafi flutzt frá föður sínum og aldrei séð hann
drukkinn, fer oft svo, að hann og verðr drykkfeldur.
Taugaveiklun sem svo er nefnd, eða þessi mikla viðkvæmni,
sem lýsir sér í því, að sjúklingnum verðr svo óeðlilega mikið
um utanað eða innanað komandi áhrif a taugakerfið eða tauga-
lífið, er mjög alment arfgeng; þetta sjáum vér daglega; varla
er nokkur taugaveiklun eins bersýnilega arfgeng eins of hin
svonefnda „móðursýki“, sem lýsir sér í óeðlilegri viðkvæmni
tauganna og kemr fram í svo mörgum myndum. Enn það er
alls ekki sagt, að veiklan á taugakerfinu eða sálunni komi fram
í sömu gerð hjá afkvæminu; svigrúmið er hér miklu meira
enn þegar um sjúkdóma á líkamanum er að ræða. Sem t. a. m.
móðir þjáð af „móðursýki“, er alment að dóttirin erfi veikina,
enn það má vel vera, að ekkert beri á „móðursýki“ hjá dótt-
urinni, enn að hún t. a. m. aftr á móti verði krampaveik, niðr-
fallssjúk, þunglynd eða jafnvel geðveik.
Aldrei er taugakerfið og taugalífið alt í heild sinni á meiri
ringulreið enn í sjúkdómum þeim, sem vér nefnum einu nafni
„geðveiki“ (sinnisveiki), og engin veiki er eins bersýnilega arf-
geng eins og geðveikin. Margir álíta, að hættara sé við, að
barn erfi geðveiki eftir geðveika móður enn geðveikan föður;
oft stekkur geðveikin yfir einn ættlegg enn kemr aftr fram í
öðrum eða þriðja. Ef skyldmenni, sem af geðveikum eru kom-
in, giftast saman, eða maðr eða kona sem á geðveika í ætt
sinni, giftist öðrum (öðrum ættlegg), sem einnig á geðveika í
ætt sinni, er mjog hætt við, að afkvæmi þeirra erfi veikina.
Það hefir borið við, að heil ætt hefir liðið undir lok at þessari
sök. Reynsla allra tíma hetir ávalt sýnt, að því skyldari sem
maðr og kona eru, því hættara er við, að hjónabandið blessist
eigi hvað afkvæmin snertir: börnum þeirra er miklu hættara
við skammlífi og auðnist þeim líf, er miklu hættara við að eitt-
hvað verði að þeim annaðhvort til sálar aða líkama.
Frá Gránufélagi.
Ég, sem sjaldan les „Fjallkonuna“, hefi af tilviljun séð að í
1. tölubl. þ. á. stendr fréttakafli trá „Norðrmúlasýslu“. Meðal
annars er þar sagt: „Gránufélag er nú farið að fæta saman
kvíarnar; það lítið, sem það flutti af korni til Vestdalseyrar í
haust var skemt og maðkað. Lítr svo út sem feigðarmörk séu
komin á þá verzlun, enda mun hún hafa verið arðsömust ridd-
aranum og gæðingum hans.
Þetta þarf leiðréttingar við. Næstliðið haust flutti Gránufélag
til Vestdalseyrar 400 tunnur af dönskum rúg, að þyngd 200 pd.
tunnan; 35 tunnur rúgmjöl. 59 tn. grjón 20 poka hrísgrjón.
Þetta var ekki einni tunnu minna, enn verzlunarstjórinn hafði
beðið um, enda var talsvert til af kornleifum frá sumarkauptið-
inni; að nokkur maðkr hafi verið í því, sem hér er nefnt, kemr
víst engum sannorðum manni í hug að segja. Enn auk þessa
komu 45 tn. baunir — sem menn ekki á réttu máli kalla kann
— í þeim var maðkr, sem strax var tekið eftir, er þær komu
í land, og voru því látnar á afvikinn stað og seldar sem skepnu-
fóður fyrir ekki hærra verð enn þær vóru keyptar erlendis.
Að félagið hafi haft minni verzlun næstliðið ár enn áðr, er
náttúrlegt, þar sem þetta ár myndaðist stórt pöntunarfélag, af
mönnum, sem áðr höfðu eingöngu rekið verzlun á Seyðisfirði,
og sem eftir sögn flutti 2—3000 hestburði af útlendri vöru.
Þetta hlaut auðsjáanlega að draga frá öllum föstu verzlununum
á Seyðisfirði.
Að verzlun Gránufélags hafi verið arðsiömust framkvæmdarstj.
og verzlunarstjórum, er vinsamleg tilgáta, am fréttaritarinn
ekkert getr borið um, því hann hefir sjalfsagt ekki séð reikn-
ingsbækr yfir efnahag þeirra nú og þegar þeir komu í félags-
ins þjónustu.
Ég verð að álíta, að ritstjórinn vilji ekki útbreiða í blaði
sínu ósannar sögur, og vænti þess vegna, að hann leyfi leiðrétt-
ing þessari rúm í blaði sínu.
18. apr. 1887. Tr. Gunnarsson,
framkvœmdarstjórí Gránufélagsins.

FJALLKONAN
AUGLÝSINGAR
Um leið

og ég auglýsi almenningi, að ég
hefi selt þeim Sigfúsi ljósmyndara Eymunds-
syni og Sigurði járnsmið Jónssyni prent-
smiðju mína með öllu tilheyrandi, votta ég öll-
um þeim þakklæti mitt, en er viðskipti hafa átt
við prentsmiðjuna meðan ég var eigandi hennar,
og vona ég að skiftavinir mínir sýni eftirmönn-
um mínum hina sömu velvild, sem þeir hafa
mér sýnt.
Reykjavík, 5. maí 1887.


Með því að við erum orðnir eigendr að prent-
smiðju Sigm. Guðmundssonar og prentiðn-
in í henni verd. rekin á okkar kostnað frá 16.
þ. mán., bjóðum vér hér með öllum þeim, er
prentsmiðju þurfa að nota, að prenta fyrir þá
hvað sem vera skal, hvort heldr bækr, blöð, reikn-
inga, grafskriftir, lausa miða eða hvað annað sem
prentað verðr. Prentunin verðr leyst af hendi svo
fljótt og vel sem kostr er á, og með svo vægum
kjörum, sem frekast er unt. — Prentsmiðjan
verðr fyrst um sinn í húsi Sigm. Guðmundsson-
ar við Skólavörðustíginn, þar sem hún nú er, og
geta þeir, sem eitthvað vilja láta prenta í henni,
samið þar um prentunina á þeim tíma, sem
prentsmiðjan er opin.
Reykjavík,5. maí 1887.
„MIACA“.
Ferðakoffort
Hið hraðskreiða, yfirbygða og rúmgóða eimskip
„Miaca“ frá Seyðisfirði mun koma til Reykjavíkr
20. maí, og fara þaðan aftr 22. s. m. sunnanlands,
beina leið til Reyðarfjarðar, Mjóafjarðar, Seyðisfjarð-
ar og Vopnafjarðar og ef til vill víðar austanlands,
og flytja farþega og farangur fyrir vanalegt verð.
Seyðisfirði, 21. marz 1887.
O. Wathne.
stór, rúmgóð og vel vönduð, með skilrúmum, ef þörf þykir, sér-
staklega ætluð handa vestrförum, eru til sölu hjá
snikkara Páli Sigurðssyni í Rvík
og kosta 6 kr. Þau eru einnig til sýnis hjá útflutningsstjóra
Allan-línunnar
hr. Sigfúsi Eymundssyni í Rvík,
og má einnig panta þau og kaupa hjá honum. Vegna þess, að
þessi koffort eru smíðuð með þeirri stærð og gerð, sem öldung-
is er ómissandi fyrir vestrfara, ætti vestrfarar, er flestallir fara
síðast hér frá landi af Reykjavíkrhöfn, að fá sér þessar hent-
ugu og mjög ódýru hirzlur, og flytja því sem minst af hirzl-
um að heiman frá sér.
Bjarni Thórarensen.
Eins og flestum mun kunnugt vera af blöðunum, var í vetr
á hátíð þeirri, sem Íslendingar í Kaupmannahöfn héldu á 100
ára afmæli Bjarna Thórarensen, efnt til samskota til að
láta gera af honun, brjóstlíkneski er skyldi verða eign Ís-
lands. — Oss undirrituðum, sem tekið höfum að oss, að ann-
ast þetta, hefir komið saman um, að líkneskið yrði gert úr
„bronce“ og látið standa á steinstöpli. — Ef nægilegt fé fæst
til þess að gera minnisvarðann þannig úr garði, þá ætlumst vér
til, að hann verði settr á einhvern hæfilegan stað í Rvík.
Vér ímyndum oss, að minnisvarðinn kosti ekki meir enn 800
—1000 kr. eins og til var ætlazt í fyrstu, því að prófessor
Stein, bezti myndasmiður hér, ætlar að sýna þá rausn, að gefa
„módellið“, sem hann annars selr fyrir 400 kr. — Hjer í Höfn
hafa landar skrifað sig fyrir 400 kr. og sumir hafa þegar greitt
oss tillög sín að nokkru eða öllu leyti.
Í þeirri vissu von, að landar heima á Fróni muni ekki síðr
vilja heiðra minningu hins ágæta skáldsnillings Íslands, Bjarna
Thórarensens, leyfum vér oss að skora á þá, bæði konur og
karla, að styrkja til þess með fjárframlögum, sem náttúrlega
verða að vera sniðin eftir efnum og ástæðum hvers eins, að
minnisvarðinn verði hinu látna skáldi samboðinn, landinu og hinni
núlifandi kynslóð til sóma og höfuðstaðnum til prýðis.
Vér teljum víst, að einhver verði til þess í hverju bygðar-
lagi að safna samskotum, og senda þau til einhvers af oss. Ann-
ars getr hver einstakur beinlínis sent oss það, sem hann gefr. —
Vér munum eftir á gera gefendunum skýra grein fyrir því, hvern-
ig vér höfum varið gjöfunum.
Virðingarfyllst.
Khöfn 14. apríl 1887.
Björn Bjarnarson, Bogi Th. Melsteð,
cand. jur. stud. mag.
Elbagade nr. 9. Regensen 4—6.
Stefan Stefánsson.
stud. mag.
Regensen 4.—12.
BÚNAÐARRITIÐ.
1. árg. allr verðr sendr út með fyrstu strandferðaskipum, er ganga
frá Rvík kring um landið, og með landpóstunum í júní í þær
sveitir, sem ekki geta notað strandferðirnar. Nýir áskrifendr
geta snúið sér í Reykjavík til útgefandans eða bóksala Sig-
urðar Kristjánssonar, á Eyrarbakka til bóksala Guðmundar Guð-
mundssonar, i Rangárvallasýslu til bókbindara Markúsar Magn-
ússonar í Kirkjulækjarkoti, á Djúpavogi til verzlunarstjóra Stef-
áns Guðmundssonar, á Eskifirði til Pjeturs Erlendssonar á Hól,
á Seyðisfirði til úrsmiðs Magnúsar Einarssonar, á Vopnafirði
til veitingamanns Sveins Brynjólfssonar, á Raufarhöfn til veit-
ingam. Ágústs Þorsteinssonar, á Húsavík til Jóns Ármanns
Jakobssonar, á Akureyri til bóksala Friðbjarnar Steinssonar, á
Siglufirði til verzlunarstjóra Chr. Havsteens, á Sauðárkrók
til verzlunarm. Jónasar Jónssonar, á Blönduósi til verzlunarm.
Boga Sigurðssonar, á Borðeyri til veitingam. Jóns Jakobssonar,
á Ísafirði til læknis Þorvaldar Jónssonar, í Flatey til kaupm.
Jóns Guðmundssonar og á Stykkishólmi til Jóns Magnússon-
ar í apótekinu.
Reykjavík 4. maí 1887.
Hermann Jónasson.
Vanskil. Ef vanskil verða á sendingum Fjallkon-
unnar, eru útsölumenn og aðrir kaupendr beðnir að láta útgef-
andann vita það greinilega með fyrstu póstferð eða eigi síð-
ar enn neð annari póstferð, sem fellr eftir að þeir hafa feng-
ið eða áttu að fá blaðið. Ef þeir láta ekki útgefanda vita um
vanskilin í tækan tíma, mega þeir ef til vill búast við, að ekki
verði bætt úr þeim, því að upplagið er bráðum á þrotum.
Prentuð hjá Sigm. Guðmundssyni.

1) Herra Tr. mun sýnna um annað enn að lesa bækr eða
blöð, enda er sagt, að hann sæki alt sitt bókvit í „Nationaltíð-
indin“ dönsku. Ritstj. 52
