Eitt blað á viku minst.
Árg. 3 kr. borgist fyrir
1. júlí (erlendis 4 kr.
borgist fyrirfram),
BJARKI
Auglýsíngar 10 au. lín-
an; mikill afsláttur ef
oft er auglýst. Upp-
sögn skrifl. fyrir 1. okt.
I. ár. 1
Seyðisfirði 9. Október
1896.
Í landssýn.
Nei, þjer tekst það aldrei að gera mjer geig
þó grúfirðu á ströndum og vogum;
jeg sje á þjer, þoka, að þú situr nú feig
því sól fer að austan með logum;
og þá lyfta fjöllin mín bládimmri brún,
sem bíða hjer voldug og fögur;
og dalirnir opnast með eingjar og tún,
og íslenskar fornkappa sögur.
Og þar áttu, fóstra, þinn framtíðar her:
þinn frjálslynda únglínga skara,
sem berst undir merkjunum vaskar en vjer
og vogar þar djarfara að fara.
Ef okkur ei veitist að vinna það neitt,
er vert sje með öldum að geymast,
þá getum við liddurnar leitast við eitt:
að láta ekki nöfn þeirra gleymast.
Þó þokan sje meinleg og hríðin sje hörð
er hjerna þó gaman að vinna
með hverjum sem elskar þig íslenska jörð
og arfarjett barnanna þinna.
Að geymt yrði hjarta þíns heitasta blóð
og heið væri göfuga bráin —
til þess orti Jónas sín þjóðfrægu ljóð,
til þess er Jón Arason dáinn.
Til kaupenda Bjarka.
Vjer, sem sendum hjer Bjarka úr foreldrahúsum á
vegu vandalausra manua, vildum fylgja piltinum á leið
með nokkrum velvöldum vinsemdar orðum til lesenda
hans, og þó einkum til kaupenda. Það er góður sið-
ur og gamall við slík tækifæri og altaf skemtilegra.
Fyrst byðjum vjer alla góða dreingi að greiða svo
fyrir honum að hann geti rekið hvert erindi sem ræki-
legast. Skyldi einhver fara að verða önugur við hann
og svara því, að nóg sje til af blöðum svo ekki þurfi
á það að auka, þá segjum við sem svo, að aldrei sje
of mikið af góðu. En annars skulum við segja það
hreinskilnislega að oss væri það ekkert ókær skifti
þó komin væri svo sem tvö dagblöð á íslandi, og
smáu spámennirnir horfnir allir tólf. En þetta er
vandamál og ílt að koma sömtökum við, ennþá verra
en við fjórðúngabátana, og því getur það ekki heitað
óbilgjarnt, þángað til slík samþykkt er komin á, þó
til þess sje mælst við menn, að Bjarki fái að róla á
milli þeirra ámælislaust af þeim sökum.
Því hafa öll íslensk blöð heitið að vera bæði fróð-
leg og skemtileg; og þessu er Bjarki alveg samþykkur
og lofar því líka og þykir það alveg eins hnyttið fyrir
það þó hann hafi ekki fundið það upp fyrstur.
Einkum er Bjarka ríkt í hug að láta kaupendur sína
hljóta sem mesta gleði af því náttúrunnar eftirlæti
sem þeim er veitt Seyðfirðíngunum, að vera nær hinni
stóru Babýlon, veröldinni, en allir aðrir stjettarbræður
þeirra samlendir; og hann þykist ekki fara með neitt
oflátúngs hjal þó hann lofi því um útlend tíðindi að
hver ónytjúngurinn skuli ekki spyrja hann í þaula í
þeim pósti.
Þá er það og vitaskuld, að öll blöð vilja styðja að
því, að greiða atvinnuvegi landsins bæði til sjós og
sveita. Slíkt er svo sjálfsagt að Bjarki þykist ekki
þurfa að taka það fram. Hitt mætti mönnum þykja
kynlegra, sem von væri, ef hann ætlaði ekki að gera
það.
Það yrði of lángt að telja öll þau mál sem Bjarki
ætlar sjer að leggja orð í, svo sem samgaungumál,
viðskiftamál, stjórnmál, öreigamál, mentamál, bind-
indismál og margt fleira, en getið skal þess, að hann
mun oftast velja sjer sem beinasta leið þángað sem
hann ætlar að fara, og ekki kveinka sjer við smá
skrámur. En ekki vill hann heita minni maður fyrir
það þó hann hleypi ekki á fen nje gángi fyrir björg.
Öll slík mál mun Bjarki ræða sem ítarlegast og
leita til þess liðs þeirra manna sem færastir eru og
best að sjer í þeim greinum á landi hjer og hefur
þegar feingið loforð um það frá mörgum.
Kvæði og sögur innlendar og útlendar mun Bjarki
hafa á boðstólum og velja þau ekki af verra endanum
eftir því sem kostur er.
Í stuttu máli að segja mun Bjarki verða frjálst og
óhlutdrægt málsgagn allra þeirra manna sem þörf
málefni hafa að flytja og gera það með stillíngu, og
þarf varla að taka það fram að hann mun í ýtrustu
lög forðast árásir á einstaka menn og öll persónuleg
hnútuköst. Af ýmsum ástæðum, og ekki síst vegna
nágrennisins vill hann þó ekki láta þessa ógetið.
Að svo mæltu óskar Bjarki kaupendum sínum og
lesendum árs og friðar og als velfarnaðar jafnan.
Bjarki
kemur út einu sinni á viku að minsta kosti, eins og aug-
lýsíngin á titilblaðinu sýnir, og verður í líku formi og
Fjallkonan. Svo er til ætlast að prentun og pappír og
útgerð hans öll verði hin besta, svo að ekki sje annað
blað hjer á landi betur til fara en Bjarki.
Þá er og ráðið að höfð verði smá letur á blaðinu
meira en títt hefur verið á íslenskum blöðum áður
og gæti þá svo farið að hann slagaði upp í hina stall-
bræður sína sem meiri eru fyrirferðar. En á því bið-
ur hann alla góða menn afsökunar að hann verður að
vera svona fátæklega til fara fyrstu ferðirnar, en
leingi skal það ekki verða, því nú þegar hafa verið
lögð drög fyrir betri pappír og ný letur, sem koma
að öllu forfallalausu í næsta mánuði, og úr því skal
hann ekki þurfa að byðja afsökunar á þeim hlutum.
Það er vitaskuld að best hefði verið að koma strax
á fínu buxunum, en vjer væntum svo góðs af kaup-
endum vorum að þeir tortryggi ekki loforð vor að ó-
reyndu, og láti Bjarka ekki gjalda vanefnanna.
Efnið þar á móti vonum vjer að muni geta fullnægt öll-
um sanngjörnum kröfum lesenda bæði að fjölskrúði og
gæðum og hafa til þess heitið oss styrk sínum ýmsir
hinna ýngri manna bæði hjer og erlendis, þeir sem nú
eru taldir ritfærastir; og sjerstök gleði er það Bjarka
að geta sagt það öllum Íslendíngum og ekki síst
Austfirðíngum að Jón Ólafsson hefur heitið oss liði
sínu „og þótti það enn nokkur styrkur, hvar sem
Jómsvíkíngar fylgdu höfðíngjum“. Þá hafa menn úr
ýmsum sveitum heitið oss frjettabrjefum, en mikil
þökk væri oss á því að velviljaðir menn vildu senda
oss frjettalínu við og við víðsvegar af landinu og taka
vináttu vora fyrir og laun eftir efnum og ástæðum.
Svo tökum vjer og með þökkum móti ritgjörðum úr
öllum fjórðúngum landsins hvort sem er um hjeraða
eða almenníngsmál. En án þess að vjer viljum gera
það að skyldu að allar slíkar greinar sjeu fáorðar,
þá viljum vjer benda á það, að mesti fjöldi manna
les als ekki lángar greinar, og svo er það altaf kostur
að segja það eitt sem þarf að segja og ekki meira,
og gera það með sem fæstum orðum.
Vandræðin á Suðurlandi.
Nú hafa menn bæði af Akureyri og hjeðan af Seyð-
isfirði sent áskoranir um allar sveitir um samskot
handa hjeruðum þeim, sem hörmúngin dundi yfir í
jarðskjálftanum, og má telja víst að hver maður sem
hjarta hefur og einhverja mannúðartilfinníngu sýni
góðan vilja að minsta kosti, og skilji, að hjer er að tefla
um líf og heilsu manna, sem nú standa alslausir
margir hverjir með konur og börn og horfa fram á
bjargarleysi og vetur. Sá er margur sem 26. Ágúst
var bjargálna maður og vænti að geta borgið sjer og
sínum sómasamlega en horfði degi síðar á bæ sinn hrun-
inn og vetrarbjörg sína gjöreydda og verður nú að lóga
fjárstofni sínum til þess að deyja ekki úr húngri. Þá
má og nærri geta hvert skjól verður í kofum þeim
sem nú verður tildrað þaki yfir í ofboði undir vetur-
inn. Hjer er sómi landsins kominn undir því að hver
maður komi með sinn skerf þó lítill sje, þó ekki væri
nema ein króna eða jafnvel 50 aurar. Minnist menn
þess að þeirra er ekki oft leitað í slíkri nauðsyn sem
nú, „og skyldi lángt til annars slíks“. Einkum væntir
alþýða þess af efnamönnum og sjerstaklega af hinum
auðugri meðal kaupmanna að þeir gángi á undan með
góðu eftirdæmi.
Vjer efum ekki að danska þjóðin og kannske fleiri
nágrannar vorir sýni mannúð sína og örlæti hjer, eins
og þeir hafa gert svo oft annars staðar þar sem bág-
lega hefur verið ástatt. En það er dreingilegt til af-
spurnar og verður prýði í sögu þessa lands að oss
farist sjálfum vel við þessar bágstöddu sveitir eftir
því sem efni vor leyfa, og ætti hver maður að styrkja
að því við vini sína og nágranna að áskoranirnar fari
sem víðast og samskotin komist sem greiðast til
presta og annara sem fyrir þeim gángast.
Allar slíkar gjafir smáar og stórar verða og þakk-
samlega mótteknar á skrifstofu þessa blaðs.
Hjálpi menn nú dreingilega og geri það fljótt.
Skömm og skaði er það í meira lagi hve ónógar
og klaufalegar samgaungurnar eru enn sem komið er
að minsta kosti milli Suður og Austurlandsins. Hjer hef-
ur kaupafólk að sunnan legið svo að segja í búnkum um
alla firði, að sagt er á aðra þúsund manna og beðið þess
að einhver vildi gera það miskunarverk að þyggja
penínga þeirra til að flytja þá heim til sín suður, en
allt árángurslaust.
Vesta útreið hafa þeir feingið, sem svo voru skamm-
sýnir að treysta því að Vesta mundi koma að sækja
þá 12. Seftemb. Þeir höfðu að vísu fyrir sjer ský-
lausa auglýsíngu farstjórans, sem kvaðst koma að
sækja þá ef ástæður leyfðu.
Þegar nú ekki hömluðu veður, og ekki hafði heyrst
að neitt geingi að Vestu aftan eða framan í þetta
sinn, þá sögðu margir upp vinnu sinni og þyrftust
þar saman sem Vestu var von, en Vesta kom ekki,
og afleiðingarnar urðu að þeir hafa nú legið hjer at-
vinnulausir í þrjár vikur, og orðið að láta sjer lynda
að bölva landsskipinu og mudda upp sumarkaup sitt.
Hinir sluppu betur sem voru kyrrir við vinnu sína
og væntu að sögn alls ekki eftir Vestu, kváðu það
aldrei hafa verið ætlun farstjóra að senda skipið híng-
að, heldur væri það búhnykkur til þess að fæla Otto
Wathne og aðra meinlega keppinauta frá að græða
penínga á því að hjálpa þessum mannagörmum heim
til sín með sumarkaup sitt ójetið, svo þeir slyppu þó
ekki hjá því að fara með Vestu.
Þetta er þó ólíklegt og varla til þess getandi að
óreyndu um nokkurn mann, sem veit hve skart er í
ári á Suðurlandi, að hann leiki svo ómannlega fátæka
menn. Hitt var skylda hvers mans, og landsskips-
ins ekki síst, að láta ekki smámuni hindra sig þegar
svona stóð á og væntum vjer að fá að heyra lögleg
forföll. En hverjar orsakir er hjer liggja til þá hefur
farstjórinn hlotið af þessu hið mesta ámæli hjer eystra,
og orðið mönnum að stórskaða með auglýsíngu sinni,
bæði útvegsbændum sem mistu fólkið sjer til mesta
tjóns og hinum sem vinnulausir urðu.
Bæði af þessu og eins af því hve lángt Vesta nú
er orðin á eftir áætluninni hefur það leitt, að hjer
hafa verið mestu vandræði að fá mönnum húsaskjól.
Þeir hafa orðið að gera sjer alt að góðu og legið að-
hlynníngarlausir í fjenaðarhúsum, og jafnvel undir
beru lofti sumir að minstakosti fyrstu nóttina og það
þó frost væri.
Loks hefur Otto Wathne gengist fyrir því eftir þrá-
faldar áskoranir, að Slimon sendi skipið „Opal“ með
fólkið suður, og gerir það þó því að eins að Vesta
verði ekki komin hjer fyrri, svo ekki sje spilt fyrir
landsskipinu. Er það nú ekki meira en meðal
skömm að samgaungur sjeu svo ónógar og klaufaleg-
ar að menn geti ekki leitað sjer atvinnu í næsta
landsfjórðúng án þess að eiga á hættu að verða fyrir
fjártjóni?.
Loks þegar menn hafa feingið mannskap til að leita
sjer bjargar þángað sem hennar er að vænta, þá
verða þeir að jeta upp sumarkaupið meðan þeir bíða
eftir flutningi heim, og útvegsbændur geta mist fólkið
þegar mest á liggur, af því það þorir ekki að bíða.
Þetta mætti skilja ef slíkir fólksflutningar bökuðu
mönnum fjártjón, en það er öðru nær, því allir vita
að hverju skipi, sem getur sjer við komið er slíkt hin
mesta gróðaför.
Hjer er klaufaskap og fyrirhyggjuleysi einu um að kenna, og á Alþíng og farstjóri  sinn hlut af því. En
meira um það síðar.
En bendíng ætti þetta að geta orðið til þess að búa
betur um hnútana síðar.
Seyðisfirði 9. Okt,
Þerridagar þeir sem komu hjer 24.—26. Seft komu
í góðar þarfir, því hey var víða úti í sveitum, og fisk-
ur allur naumast hálf þurr. Sá þerrir var þó of
skammur til þess að verða að fullum notum, og síð-
an hefur leingstum verið þerri lítið þó oftast hafi
verið gott veður og bjart með litlu frosti um nætur,
þángað til sunnudaginn 4. þ. m. að hjer rak á austan
bil með stinníngs stormi og snjóburði sem stóð í 6
dægur. Var þó frostlaust og endaði með krapa
úrhelli. Hjer er nú allt þakið snjó, og haglaust fyrir
fje og farið að frysta.
Fjársala þykir hjer ekki góð í þetta seinasta sinn.
Sapt að Slimon borgi hjer sauði frá 12—14 kr. og
aðeins fyrir sauði af Jökuldal 16 kr.
Utanað.
Gufuskipið Marie kom híngað í gær frá Bergen á
leið til Mjóafjarðar með tunnur og salt til Síldar-
veiðafjelagsins. Fjekk mesta aftaka landnorðan storm
milli Færeyja og Íslands, þann vesta sem skipstjóri
segist hafa reynt. Skipið töluvert laskað.
Síld selst vel, 18 kr. tunnan í Bergen.
Hraðskeyti til Bergen 26. Sept. Voða stormur í
sundinu milli Frakkl. og Eingl. Skipaferð stönsuð.
Skiptapar sagðir um alla vesturströnd Evrópu.
Fjárflutníngur frá Stavángri til Skotlands hættur
með öllu sakir hins afarlága verðs.
Fjársölu til Belgíu, ætlar konsúll Wathne í Sta-
vángri að reyna. Fyrsti farmur fer nú í byrjun þ. m.
Coghill dauður. Gufuskipið „Opal“ kom frá Leith
í gær og segir að Coghill hafi látist í hafi á laugar-
dags kvöldið var. Þeir ætluðu að flytja líkið til Íslands
en feingu sama ofsa rokið og rjeðu loks af að láta
líkið síga fyrir borð, þegar við ekkert varð ráðið á
skipinu. Það skip kom og laskað. Eingin stórtíð-
indi útlend.
SMÁMUNIR.
Flókin ættartala.
Fyrsta kelling: (spyr svona útí hópinn) „Hvers
son er ann nú attur hann Jón Gissurarson á Bakk-
anum?
Önnur kelling: (eftir dálitla umhugsun) „Hvað?
er ann ekki Pálsson?
Fyrsta kelling: „Jú hvunnin læt jeg! hann er
sonur hans Jóns heitins Pálssonar í Nesi.
Á sjó og landi.
Ur ferðalífinu og
mannfjelaginu
eftir
Þorstein Erlíngsson.
Inngángur.
Þyki mönnum ótrúlegir sumir þeir hlutir sem hjer
verða sagðir frá Vesturheimi, þá minnist menn þess,
að landið er stórt og að þar er fólk nær af öllum
þeim þjóðum sem jarðarkríngluna byggja og með öll-
um litum, hvítum og svörtum, gulum og rauðum og
öllu því sem þar er á milli, oft einkennilega blandað
og gert með sama smekk og alúð eins og Einglendíngum
er títt hvar sem þeir halla sjer að. Svo blandast
blendíngarnir og þeir blendíngar svo aftur og verða
þetta margir litir, og svo jeg nefni dæmi, þá sá jeg
þar fleiri tilbreytíngar af sauðsvörtum lit og mórauð-
um en jeg hafði nokkurn tíma sjeð á sokkum eða
treflum á Íslandi.
Þetta voru nú litirnir.
En annað er þó sem kvað vera ennþá fjölskrúð-
ugra og skrítnara en skinnið á fólkinu, og það eru
trúarbrögðin.
Amerikumenn hafa aungva lögboðna þjóðtrú og því
á hjörðin aungva sameiginlega löggilta leið til fyrir-
heitna landsins hinum megin, heldur ætlar hver að
fara með sinn flokk þann veg, sem honum þykir far-
sælastur, því Ameríkumenn vilja hafa samkeppirjett
sinn óskertan í því sem öðru.
En af þessu leiðir það, að alt tvístrast í eintóma
smáflokka, sem fara sinn í hverja áttina. Þar eru
óviðráðanleg millihlaup, og eilífur jarmur og flokk-
arnir svo margir að einginn veit tölu á, og svo líkir
að ekki verður greint.
Þjóðverji einn stakk því upp á því, að hver flokkur
málaði sig eða einkendi með sjerstökum lit, svo hægra
væri að halda hópunum saman, en þessi ágæta uppá-
stunga strandaði á því, að litina þraut, og er þeim þó
breytt á marga vegu í heiminum nú.
Ekki er stjórnarskipun Ameriku síður einkennileg
en annað þar. Einginn er þar konúngur kórónaður
eða keisari, en þó eru þar konúngar fleiri að tiltölu
en á nokkrum bletti öðrum á jörðinni jafnstórum; en
þeir ráða ekki yfir afmörkuðum landsskikum þar eins
og siður er annarstaðar og eru hvorki þjóðkonúngar
nje fylkiskonúngar, heldur eru þeir allir konúngar á
sama svæðinu, og mun það mörgum Íslendíngi, og
raunar fleirum, þykja ótrúlegt að þeir lifa í besta
friði og efla veldi hvers annars af öllum mætti, það
gera aungvir kóngar aðrir.
Þó að stjórnspeki og manngæði ráði hjer miklu um
friðinn eins og annarstaðar, þá er þó óvíst að það
hefði orðið einhlítt hefði náttúran ekki gert þessa
menn svo haganlega úr garði að þeir keppa als ekki
eftir því að eiga alla þegna sína frá hvirfli til ilja
eins og aðrir konúngar, heldur hafa látið sjer lynda
að eiga aðeins hlut í þeim og fjármunum þeirra.
Auk þess sem þetta er lofsverð nægjusemi, þá
fylgir því líka sá kostur, að þeir geta vakað yfir hag
þegna sinna betur en allir aðrir og ráðið jafnvel
minstu smámunum.
Þannig láta nokkrir sjer nægja með að ráða yfir
eldsneyti manna og hlýindum þeirra í vetrarkuld-
anum. Þessir menn eru kallaðir kolakóngar, og svo
óbrotnir eru Amerikumenn og lítillátir, að þeir una
vel við kolatitilinn ef þeir fá aðeins að ráða verðinu.
Aðrir eru steinolíukóngar, járnbrautakóngar, sikur-
kóngar, svínakóngar og silfurkóngar og ótal kóngar
eru þar aðrir og ekki er annars getið en þeir uni
hið besta titlum sínum.
Þeir eru og að því leyti ríkari en margir aðrir kon-
úngar að þeir þurfa ekki að berjast við illa vanda þíngmenn eða illgjörn ráðaneyti, þeir eru einvaldir
eins og konúngar Hottentotta og keisarar Rússa.
Einum verða þeir þó allir að lúta, hinum volduga
dollar, sem lætur allan heiminn skattskrifa sig, stjórn-
ar Ameriku frá skauti til skauts og frá hafi til hafs,
og er leiðtogi lýðsins, vonarstjarna barnanna, kon-
úngur konúnganna. Meira
Í verslan Sig. Johansens fæst meðal annars:
Kirsuberjasaft súr, á 50 aura potturinn.
Trjestólar, samansettir 3 kr. 25 aura, ósam-
ansettir 3 kr.
Kartöflur, epli og laukur.
Netaslaungur 45 faðma lángar á 32 kr.
Do 30 — — - 28 —
Flauel, svart og mislitt, margar tegundir.
Piquet, hvít og mislit, ullarteppi, prjónapeysur.
Olíumaskínur og lampar.
Í verslan St. Th. Jónssonar
á Seyðisfirði
eru nú meðal annars eftirfylgjandi
vörur: Byssur bæði fyrir kúlu og
högl frá 10 til 60 kr. Skottæki
patrónur og allt sem þarf til bak-
hlaðnínga. Flibbar slaufur og
kragar.
Chokolade ágætt, reykjarpípur
úr merskúmi, trje og postulíni og
allir sjerstakir pípupartar.
Í bókaverslan L. S. Tómassonar fást:
lestrar- og kenslubækur, fræði- og skemtibæk-
ur, landabrjef góð og ódýr, skrifbækur handa
börnum, með og án forskriftar, skrifbókapapp-
ír, vasabækur, ritfaung alskonar o. m. fl.
Nýkomið: Ágrip af náttúrusögu innb.
1,50, Ensk íslensk orðabók eftir G. Zoega
4,00, innb. 5,00. Von á nýjum bókum með
fyrstu ferð.
Prjónagarn úr ull, svart og bleikrautt;
heklugarn (fiskigarn) gult og hvítt úr bóm-
ull fæst í verslan St. Th. Jónssonar á Seyð-
isfirði.
Sardínur, humrar, niðursoðinn lax, agúrk-
ur, asiur, rödbeder, syltetöj, ribssaft,
kirsuberjasaft, rússneskar ertur, sarepta sinnep,
angostúrabitter og fl. fæst hjá: Andr. Ras-
mussen Seyðisfirði.
Kongóbitterinn kominn aftur í verslan T. L.
Imslands.
Skófatnaður alskonar, fataefni, kjólatau,
svuntutau, kvennslifsi, hálstau fyrir karlmenn,
húfur, hattar og fl. fæst hjá: Andr. Ras-
mussen, Seyðisfirði.
Góður steinolíuofn er til sölu fyrir mjög.
vægt verð.
Ritstjórinn vísar á.
Sá sem fyrir tveim árum fjekk að láni hjá
mjer 5 fyrstu deildir Árbókanna í einu bindi,
er beðinn að skila þeim til mín sem fyrst.
Kristján Hallgrímsson.
Brunaábyrgðarfjelagið
„Nye danske Brandforsikrings Selskab“
Stormgade 2 Kjöbenhavn.
Stofnað 1864 (Aktielkapital 4,000,000 og
Reservefond 800,000).
Tekur að sjer brunaábyrgð á húsum, bæj-
um, gripum, verslunarvörum, innanhúsmunum
o. fl. fyrir fastákveðna litla borgun (premie)
án þess að reikna nokkra borgun fyrir bruna-
ábyrgðarskjöl (police) eða stimpilgjald.
Menn snúi sjer til umboðsmanns fjelagsins
á Seyðisfirði.
St. Th. Jónssonar.
Eigandi: Prentfjelag Austfirðínga.
Ritstjóri: Þorsteinn Erlíngsson.
Prentsmiðja Bjarka.
