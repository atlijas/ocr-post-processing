ÍSLENDINGUR.
(18 arkir). Árgangurinn kostar 2 krónur á Íslandi; í Danmörku og Englandi 2 kr. 50 aura, í Vestur-
heimi 3 kr., sem borgist fyrir síðasta júlí þ. á.
№ 1—2.
25. janúar.
Ár 1875.
Jeg undirskrifaður var í nokkur und-
anfarin ár ábyrgðarmaður „Tímans“, eins
og kunnugt er. „Tíminn“ hafði ekki all-
fáa kaupendur, og þarf jeg alls ekki að
kvarta yfir, að hönum væri illa tekið
meðal landsmanna. Þó voru ýmsar á-
stæður til þess, að jeg rjeði það af, að
hætta við útgáfu blaðsins. En sökum
þess, hversu vel „Tíminn“ gekk út hjer
á landi, virðist mjer það ljóst, að lönd-
um mínum þyki ekki óþarft, að hafa
eitt blað enn, auk þjóðblaðsins „Þjóð-
ólfs“, og hins nýja blaðs „Ísafoldar“.
Jeg hefi því ráðist í, að halda úti nýju
blaði, sem jeg vil kalla „Íslending“.
Eins og kunnugt er, hefur áður verið á
gangi hjer um land tímarit undir því
nafni, en það er liðinn svo langur tími
síðan, að jeg vona, að þeir heiðruðu
herrar, sem að því blaði stóðu, hafi ekk-
ert á móti, þótt jeg noti þetta fagra
nafn fyrir blað mitt. Jeg hef áformað,
að láta árgang blaðsins „Íslendings“ vera
18 arkir að stærð og láta koma út eina
örk blaðsins um miðjan mánuð hvern,
en hinar 6 arkirnar við sjerstakleg tæki-
færi. Árgangurinn kostar 2 krónur.
Jeg vil nú leyfa mjer að fara fáum
orðum um hina fyrirhuguðu stefnu blaðs-
ins, og skal jeg þá fyrst drepa á politik.
Allir vitum vjer, að vjer höfum loksins
fengið hið lengi umbeðna löggjafarvald
og fjárforræði, eður með öðrum orðum,
vjer erum búnir að fá stjórnarskrá. Ekk-
ert er svo að öllum líki, og þetta má
segja um hina fengnu stjórnarskrá. En
fyrst að hún er fengin, þá virðist það
vera tilgangslaust fyrir tímarit vor, að
vera lengur að halda uppi óþörfu og
ónýtu þrasi um stjórnarmálefni vor, og
liggja stjórninni á hálsi fyrir, hversu ó-
nóg og af skornum skamti stjórnarbótin
sje. Það er ómögulegt að gjöra neitt
svo, að ekki verði að því fundið, og öll
mannleg verk eru ófullkomin, og standa
til bóta, og hið fengna löggjafarvald
greiðir oss einmitt veg til, að fá þær
bætur á stjórnarfyrirkomulagi voru, sem
við þarf. Tímarnir breytast, þarfir manna
og kringumstæður breytast, og því eiga
ekki sömu lögin við alla tíma; þess vegna
væri ómögulegt að gefa algilda og al-
fullkomna stjórnarskrá, heldur en önn-
ur lög. Allt fyrir þetta eru raddir í
sumum blöðum vorum, sem vilja ala hjá
alþýðu vantraust á stjórninni, og gjöra
hana að einhverri ófreskju, sem vilji allt
hið versta fyrir vora hönd. En af því,
að þessar raddir allt of opt víkja sann-
leikanum við, og fræða alþýðu um málin
á annan veg, en vera ætti; þó furðar
mig, að þjóðblað vort, hinn gamli „Þjóð-
ólfur“, skuli ekki taka fyrir þessar radd-
ir, og vísa þeim inn fyrir hin rjettu
takmörk. „Þjóðólfur“ hefur raunar lýst
yfir því áliti sínu, að nóg væri talað
um stjórnarmál í blöðum vorum, og að
oss riði á öðru meir, en að halda áfram
óþörfu, tilhæfulausu og árangurslausu
þrasi um stjórnarmálefni vor, og að nú
sje kominn tími til að fara að hugsa
um, að nota það frelsi og fjárforræði,
sem fengið er, og þetta er líka mín
skoðun, og þannig á að verða stefna
„Íslendings“, hvað politik snertir; en þó
má ritstjóri „Þjóðólfs“ ekki gleyma því,
að ritstjórar blaða vorra eiga að leið-
beina alþýðu til hins rjetta í hverju máli,
og þegar hann sjer, að allsherjarmál vor
eru rangfærð í öðrum blöðum, þá hefð-
um vjer, landar hans, væntst til af hon-
um, að hann ljeti blað sitt færa mönn-
um sannleikann. Það er ekki nóg, að
forðast ófrið, maður á einnig að semja
frið. Mjer finnst að „Þjóðólfur“ leiði um
of fram hjá sjer að leiðbeina alþýðu í
stjórnarmálum vorum, þó meina jeg það
að eins gagnvart sumu, sem sum önnur
blöð færa lesendum sínum. Auk þess
er hinn fjölhæfi ritstjóri „Þjóðólfs“ einn
af hinum færustu mönnum um það, að
leiðbeina alþýðu á rjettan veg í þessu
efni, sem í mörgum öðrum. Jeg vil halda
þeirri stefnu fram í blaðinu „Íslendingi“,
að ræða ekki politik nema að svo miklu
leyti, sem viðþarf til þess, að alþýða fái
nokkru sannari skýrslur um stjórnar-
ástand vort, en sumstaðar má lesa á
prenti; og ef önnur blöð fara í allt aðra
átt í stjórnarmálum vorum, en sannleik-
urinn leyfir, þá mun „Íslendingur“ leit-
ast við að leiðrjetta það, og færa les-
endum sínum hið sanna, og leyfi jeg
mjer að skora á alla góða drengi að
styðja blaðið að þessu með fróðlegum og
hlutdrægnislausum ritgjörðum.
En nú, er vjer höfum fengið sjálfir
vald til að semja lög handa oss til að
lifa eptir, nú, er vjer höfum sjálfir fengið
ráð yfir fjárhag vorum, ættum vjer að
hætta að vera að stagast á því, hvernig
vjer höfum fengið þessar rjettarbætur;
það ætti sannarlega að vera úttalað um
það; nú ættum vjer að fara að ræða um,
hvernig vjer getum á hagkvæmastan
hátt hagnýtt oss þessar rjettarbætur. Lög-
gjafarvaldið útheimtir, að menn opt komi
saman á fundum, og ræði um þær bæn-
arskrár og frumvörp til laga, er oss þykir
ábótavant eða ávantandi; vjer þurfum ná-
kvæmlega að búa málin undir alþingi,
og nákvæmlega yfirvega, hvers vjer beið-
umst. Fjárforræðið útheimtir ekki að
eins, að vjer förum sparsamlega með það
fje, sem vjer nú eigum ráð á, heldur
verðum vjer og að neyta allra krapta
vorra til að afla oss meira fjár, því afar-
margt hjá oss þarf umbóta við. Vjer
þurfum því að efla atvinnuvegi vora af
alefli, og útrýma allri deyfð og tor-
tryggni hvor til annars. Um þetta þurfa
tímarit vor að ræða, og um það mun
„Íslendingur“ ræða eptir föngum. Kláða-
málið mun hann einnig taka sjer til um-
talsefnis, og eru menn vinsamlega beðnir
að senda blaðinu ritgjörðir og skýrslur
mál það áhrærandi. Helztu frjettir, inn-
lendar og útlendar, mun „Íslendingur“
færa lesendum sínum. Jeg orðlengi ekki
þennan formála meir, en sendi nú „Ís-
lending“ út á meðal landa sinna, og
býður hann þeim öllum
góðan dag og gleðilegt nýár.
Reykjavík 14. janúar 1875.
Eigandi og ábyrgðarmaður „Íslendings“.
Páll Eyúlfsson.
Aðsent.
Eptir að land vort nú hefur öðlast
stjórnarbót, er líklegt, að umræðurnar
um stjórnarmálefni vor taki nokkuð aðra
stefnu, en að undanförnu, því nú er eigi
lengur hægt að finna neina átyllu til að
liggja stjórninni á hálsi fyrir það, að
hún haldi fyrir oss frelsinu, eins og gjört
hefur verið, eður til að ámæla þeim
mönnum, sem hafa hallast að frumvörp-
um stjórnarinnar í stjórnarskipunarmálinu,
fyrir það, að þeir sjeu með tillög-
um sínum valdandi þess, að land vort
fari á mis við viðunandi stjórnarbót.
En þó er svo að sjá, sem sum af tíma-
ritum vorum vilji helzt halda áfram á-
stæðulausu þrasi, og láti sjer annara um
að ota fram ósönnum og ímynduðum ó-
fullkomlegleikum stjórnarskráarinnar, en
að gjöra mönnum skiljanlegt, hvað gott
megi af henni leiða til framfara fyrir
land og lýð. Þetta er mjög óheppilegt,
og það er sannarlega mikill ábyrgðar-
hluti fyrir þá menn, sem hafa tekið að
sjer að leiðbeina þjóðinni í almennum
málum, að veikja að ástæðulausu traust
hennar á þeirri frelsisgjöf, sem hún svo
mjög hefur fagnað. Í tímaritinu „And-
vara“ er stjórnarskráin lögð undir ná-
kvæma rannsókn, og er svo að sjá, sem
höfundinum líki hún illa, og þyki hún
mjög ófullkomin, þar sem hún hvorki
gefur oss jarl, nje ýmislegt annað, sem
heimtað hefur verið í frumvörpum al-
þingis. Enginn mun því geta sagt, að
stjórnarskránni sje hælt þar um of; en
eptir að búið er að telja upp alla gall-
ana, og þar á meðal þessa stórgalla,
að konungur skuli ekki eiga að vinna
eið að stjórnarskránni, sem flestir munu
reyndar verða að játa, að standi á
litlu, og að engin ákvörðun sje í stjórn-
arskránni um friðhelgi Alþingis, jafnvel
þó allir hljóti að játa, að slíkt væri
beinlínis óþarft, þar sem ákvarðanirnar
hjer um innihaldast í 10. og 11. kapi-
tula hinna almennu hegningarlaga, o. fl.,
þá verður samt sem áður niðurstaðan,
að stjórnarskráin hafi svo mikla kosti,
að hún sje sá grundvöllur, sem
vert sje að byggja á. Þessi við-
urkenning er sönn og rjett. En ef gef-
inn er með stjórnarskránni góður grund-
völlur til að byggja á, þá virðist ekki
vera ástæða til að taka henni með á-
nægju, og láta sem gjöfin sje af skorn-
um skamti. Því skyldu menn ekki fagna
gjöfinni, og með friði og samheldni leit-
ast við að byggja á þessum grundvelli
til heilla fyrir land og lýð? Menn hafa
sagt, að ekki væri allt fengið með hinni
nýju stjórnarskrá, og að menn þurfi enn
að hafa andvara á sjer, og er þetta
hverju orði sannara. En það er fleira
en eitt, sem þarf að gefa gætur að.
Margir kunna að ætla, að það sje eink-
um aðgæzluvert, að stjórnin í fyllsta
máta láti menn njóta þess frelsis, og
þeirra rjettinda, sem fengin eru; en hver
sem nokkuð þekkir til stjórnarástands-
ins í Danmerkurríki á síðari tímum, get-
ur varla haft ótta fyrir gjörræði í þessu
tilliti. Það sem mest af öllu er áríð-
andi, það er að gæta þess, að misbrúka
ekki frelsið, en þetta er það, sem menn
ef til vill hafa ekki svo hugfast, sem
vera ber, og þó á það við um frelsið í
fyllsta máta, að vandfarið er með væn-
an grip, og saga þjóðanna sýnir, að mis-
brúkun frelsisins, og frekja og andvara-
leysi þeirra, sem ekki hafa gætt hinna
rjettu takmarka þess, hefur leitt af sjer
ánauð og aðra óhamingju. Mjer virðist
engin ástæða til að halda, að Íslending-
ar sýni sig ekki frelsisins maklega, en
hitt er og ástæðulaust, að gjöra stjórn-
ina tortryggilega, eins og hún væri mót-
partur vor, og vildi eigi unna oss alls
þess frelsis, sem oss getur orðið til fram-
fara. Stjórnin hefur sýnt, að henni hef-
ur verið alvara með að koma hjer á
stjórnarbót, og það er að minnsta kosti
óskynsamlegt að halda, að hún, eptir að
þetta hefur heppnast, ekki muni óska
þess, og láta sjer annt um það, að
stjórnarbótin verði til sannarlegra nota
fyrir landið. Að reynslan kunni að leiða
í ljós, að stjórnarskráin þurfi endurbótar
við, er mjög sennilegt, og það er líka
satt og rjett, sem sagt hefur verið, að
með henni er ekki allt fengið. En þetta
síðasta má segja um sjerhverja stjórnar-
skrá, hversu vel sem hún er sniðin eptir
högum þess lands, sem hún er gefin;
stjórnarskráin er ekki framfarirnar sjálf-
ar; hún er ekki og getur ekki verið
annað en frækorn eða mögulegleiki til
framfaranna. Það er komið undir hygg-
indum, siðgæðum og dugnaði þeirra, sem
við hana eiga að búa, hvort það reynist
svo, að frækornið hafi fallið í góða jörð,
hvort það náir að þroskast og bera góða
ávexti. Þegar farið er að byggja á
hinum góða grundvelli, þá er áríðandi
að gæta þess, hvað sje sannast og rjett-
ast og hyggilegast í hverjum hlut, en
láta eigi glepjast af fögrum orðum, sem
ekki hafa annað sjer til ágætis, en að
vera klædd í dularbúning frelsis og föð-
urlandsástar, því sumir þeir, sem hafa
frelsi og föðurlandsást á vörunum, eru
fjarri því að vera sannir föðurlandsvinir,
en slíkum mönnum getur opt tekizt að
leiða fáfróðan almenning í villu, og afla
sjálfum sjer um stund lofs og frægðar.
Hinn sanni föðurlands- og frelsis-vinur
rannsakar hvað sje sannast og rjettast í
hverjum hlut, en hann hirðir lítið um
það, hvort skoðun hans geðjast mörgum
eður fáum, hvort hún í þann svipinn er
kölluð þjóðleg eður óþjóðleg, hvort það,
sem menn í þann svipinn kalla almenn-
ingsálit, lofar hann eður lastar. Al-
menningsálitinu getur skeikað, eigi síður
en hverjum einstökum manni, og sagan
sýnir, að hinar verstu villur og hleypi-
dómar hafa á ýmsum öldum stuðst við
þennan öfluga máttarstólpa. En hver
sá sem hefur nokkurt traust á þjóð
sinni og framtíð hennar, hann lifir í
þeirri von, að hún muni með tímanum
sjá hið rjetta, og viðurkenna það, og að
almenningsálitið muni af villustigunum
komast á hinn rjetta veg.
Það er eigi tilgangur minn, að rifja
upp liðna tímann, eður rannsaka, hverj-
um það er að kenna, að vjer höfum ekki
fengið stjórnarbótina fyrri en nú. En
þó ætla jeg að minnast með fáeinum
orðum á meiri hlutann og minni hlut-
ann á alþingi; hinn fyrri hefur verið lof-
aður mjög fyrir föðurlandsást og frjáls-
lyndi, en hinn síðari lastaður með hat-
ursfullum ummælum fyrir hið gagnstæða.
Flest af þessu lasti er svo ósamboðið
siðuðum mönnum, að það hefur ekki átt
skilið, og ekki fengið annað svar, en
þegjandi fyrirlitningu, og er eigi vert
að minnast frekar á það.
Það er eptirtektavert, að sá flokk-
urinn á alþingi, sem hefur verið talinn
frjálslyndur og þjóðlegur, komst í svo
öfuga stöðu við stjórnarskipunarmálið,
að hann varð til að ónýta ítrekaðar til-
raunir stjórnarinnar til að undirbúa og
koma hjer á stjórnarbót (1865, 1869,
1871); minni hlutinn hefur þar á móti
ávallt viljað styðja þessar tilraunir; hann
hefur bent á þá galla, sem honum hef-
ur fundist vera á frumvörpum stjórnar-
innar, viljað fá þá lagaða, og svo fallist
á frumvörpin með þessum breytingum.
Þessi frumvörp stjórnarinnar með þeim
breytingum, sem minni hlutinn á alþingi
hefur stungið upp á, og þeim, sem hann
og meiri hlutinn komu sjer saman um
1873, eru nú orðin að stjórnarskipunar-
lögum fyrir Ísland, sem vjer fögnum
sem dýrmætri frelsisgjöf, og sem viður-
kennd eru að vera sú undirstaða, sem
vert sje að byggja á. Það eru þær að-
gjörðir minni hlutans í stjórnarskipunar-
málinu, sem nú var á vikið, er hafa bak-
að honum hin þyngstu ámæli, en hver sem
vill líta á sögu málsins, hlýtur að sannfærast
um, hversu ástæðulaus þessi ámæli eru. Jeg
ætla mjer ekki að fara að rifja upp hinar
einstöku sakargiptir, sem hafa verið bornar
upp á minni hlutann, eða einstaka menn í
honum, en einungis geta þess, að það hefur
optar en einu sinni verið til fært sem sönn-
un fyrir blindu fylgi minni hlutans við stjórn-
ina, að hann hafi aðhyllst öll frumvörp henn-
ar í stjórnarskipunarmálinu, en þau hafi verið
næsta ólík hvort öðru. En þessi ásökun er
næsta ljettvæg, þegar að því er gáð, að öll
frumvörpin hafa verið innbyrðis samkvæm í
hinum verulegu atriðum, í þeim atriðum,
sem minni hlutinn varð að álíta kjarna stjórn-
arbótarinnar, og mest umvarðandi fyrir land-
ið; öll frumvörpin buðu landinu löggjafarat-
kvæði og fjárforræði, og þessu boði þótti
minni hlutanum rangt að hafna hve nær sem
það kom fram. Minni hlutinn gjörði þar að
auki ýmsar breytingaruppástungur við frum-
vörp stjórnarinnar, í fullu trausti þess, að
stjórnin mundi taka tillit til þeirra, eins og
alls þess, sem þingið legði til, ef það væri á
skynsamlegum rökum byggt.
Mjer kemur eigi til hugar, að meiri
hlutinn eigi hafi viljað, að Íslandi væri veitt
stjórnarbót, en hitt sýnist þar á móti mega
fullyrða, að hann hafi valið óheppilegan veg
til að koma fram vilja sínum, enda sýnist það
og bera ljósan vott um þetta, að þá fyrst
fjekkst stjórnarbótin, þegar meiri hlutinn 1873
sameinaði sig við minni hlutann um vara-
atkvæðið í stjórnarskipunarmálinu, en þetta
vara-atkvæði var í fullri samhljóðan við fyrri
tillögur minni hlutans.
Jeg held reyndar, að hver maður verði
að játa, að minni hlutanum hafi verið gjört
mjög rangt til í þeim dómum, sem yfir hon-
um hafa verið upp kveðnir, en slíkt er ekki
svo undarlegt, þegar hugir manna eru æstir,
og róleg yfirvegun hlutanna ekki getur rutt
sjer til rúms. Nú sýnist mega búast við, að
þetta verði öðruvísi framvegis, og að ekki
þurfi að verða nein missátt lengur út úr
stjórnarskipunarmálinu, þar sem það er út-
kljáð. Það er vonandi að allir sjái, að það
er skylda þeirra, í hverjum flokki sem þeir
áður hafa verið, að styðja að því eptir megni
að stjórnarbótin verði landinu að sem beztum
notum, og að neyta þess frelsis og fjárforræðis,
sem fengið er, til að koma skynsamlegum
endurbótum á, í því marga, sem endurbóta
þarf við. Kraptar vorir eru veikir í einu sem
öðru, og veitir ekki af að snúa þeim sam-
huga að því, sem miðar til að efla framfarir
landsins; þá fyrst er von um verulegan á-
rangur af viðleitni vorri. En það miðar ekki
til að sameina kraptana, heldur til að sundra
þeim, ef haldið er áfram að gjöra menn tor-
tryggilega fyrir það, þó þeir hafi haft þessa
eða þessa meiningu í því eður því máli, eður
hafi álitið eina aðferð rjettari en aðra til að
útvega landinu stjórnarbót. Það er vonandi,
að menn sjái þetta, og sannfærist um, að
þetta er ekki sá rjetti vegur til að vinna
landinu gagn. X.
Tíðarfar hjer sunnanvert við Faxaflóa
má heita hið æskilegasta, og er veðráttan
svo góð, að líkast er sem sumar væri. Jörð
er alveg auð, og langt er síðan að frost hafi
komið, svo að teljandi sje. Kaupstaðir vorir
eru mjög illa byrgir af allri nauðsynjavöru,
og einkum af matvöru, og er ekki auðið að
segja, hvílíkt tjón hefði hlotist af þessum
matvöruskorti, ef menn ekki hefðu fiskað
eins ágætlega nú á h. u. l. mánaðartíma,
eins og menn hafa gjört. Nokkru fyrir jól
fóru menn hjer af Innnesjum að róa suður
í Garðsjó, og öfluðu mæta vel; hafa menn
af Seltjarnarnesi og Álptanesi farið þangað
hvað eptir annað, og komið aptur með eins
og borðið bar af þorski, ísu og stútungi.
Þegar menn af Innnesjum hafa getað náð í
þennan mikla afla, þá má nærri geta, hvílík
hjálp hann hefur verið sveitunum, sem
skemmra áttu að sækja, bæði Njarðvíkum,
Vogum, Ströndinni og sjálfum Rosmhvala-
neshreppi.Það hlýtur að vera mikill átroðn-
ingur, sem innlendir menn í Leiru og Garði
verða fyrir af öllum þeim fjölda, sem þangað
sækir, og sem stundum legast þar mörgum
dögum saman, en því meiri þakkir eiga þeir
skyldar fyrir það, að þeir, að allra rómi, gjöra
sitt ýtrasta til að ljá mönnum hús og annað,
er þeir með þurfa, og það þrátt fyrir það,
þótt margur einn greiði lítið fyrir.
Þann 7. janúar kom skonnert »Reykja-vík», skipstjóri Hansen, frá Liverpool til
Hafnarfjarðar eptir 16 daga ferð. Með því
komu nokkur blöð, en fátt er í þeim af frjett-
um. Vetur var sagður harður í Englandi,
það sem af var. Óeyrðin á Spáni stóð enn
við hið sama, og virðast litlar líkur til, að
henni linni í bráð. Stjórnin lætur það að
vísu ótt og títt í veðri vaka, að Karlungar
sjeu þá og þegar að þrotum komnir, en menn
eru farnir að hætta að leggja trúnað á slík-
ar yfirlýsingar hennar, því þær hafa jafnan
reynst ósannar. Karlungar hafa mikinn flokk
með sjer á Spáni, og suma ágæta hershöfð-
ingja. Einn þeirra heitir Savalls, og er hon-
um viðbrugðið fyrir dugnað og snarræði.
Hann var áður í herþjónustu hjá páfanum,
og spáði páfinn því eitt sinn fyrir honum,
að hann mundi vera skapaður til stórvirkja.
Þetta þykir nú vera komið fram að nokkru
leyti, og kemur þó ef til vill enn betur fram.
Áður en hann fór til Spánar, til þess að taka
þátt í óeyrðinni, bað hann páfann að blessa
sig, og gjörði hann það, og bað hann að
vera ódeigan, og kvíða einkis, hvorki fyrir
sálu nje líkama. Savalls gengur hvervetna
fram þar sem hættan er mest, og þótt menn
hans falli sem hey í kringum hann, hefur
hann ekki einusinni orðið sár. Spánverjar
eru hjátrúarfullir, og halda þeir, að blessun
páfa sje honum þessi hlýfðarskjöldur. Hvað
sem nú um það er, þá hefur Savalls unnið
margan sigur á stjórnarhernum, og það opt
með litlum liðsafla, og enginn hershöfðingi
stjórnarinnar fagnar þeirri skipun, að fara á
móti Savalls. Það eru engar líkur til, að
nein önnur lönd ráðist í að skakka leikinn
milli flokkanna á Spáni, og ekki er þá að
vita, hversu lengi þeim endist dugur til að
halda áfram, því heiptin er nóg.
Nú heyrist allvíða getið um þann gest,
sem aldrei hefur þótt góður gestur, um fjár-
kláðann. Hin síðastliðnu ár hafa margir verið
óttalitlir, og sumir óttalausir, fyrir ógesti
þessum, og má vera, að fyrir þá sök hafi
hann orðið nærgöngulari. Nú mun það mega
heita sannspurt, að kláðans hafi orðið vart á
öndverðum vetri í flestum hreppum Gull-
bringusýslu, og öllum suðurhreppum Árnes-
sýslu. Vera má, að sumum standi enn eigi
mikill ótti af þessu, en það er nú samt orðið
opinbert, sem áður hefur verið óljóst, og
ekki hægt að sanna um hin síðastliðnu ár,
það sem sje, að sauðfje hefur á síðastliðnu
sumri orðið sjúkt á fjalli, eða að sýkin hefur
breiðst út á afrjettunum. Þetta atriði virð-
ist ærið þýðingarmikið fyrir landið allt, og
eitt sjer nægilegt til þess, að máli þessu sje
gefinn hinn alvarlegasti gaumur. Vjer vilj-
um ekki neita því, að sumum kunni að virð-
ast, sem hjer sje ekki miklu hætt, og að sum
yfirvöld vor sjeu jafnvel í þeirra tölu. Það
má líka játa það, að sumum landsbúum í
hinum fjarlægari hjeruðum hafi stundum
staðið óþarflega mikill ótti af kláðanum. En
í þetta sinn getum vjer eigi sagt, að ástæða
sje til að vera óttalaus. Vjer skulum að eins
benda á, að kláðinn er nú, þó óvíða sje hann
megn, á því svæði, þar sem að eru margar
þúsundir fjár, kann ske upp að 50 þúsund-
um. Vjer skulum benda á, að í þeim 10—20
hreppum, sem hans hefur nú orðið vart í,
eru skipaðir 4 skoðunarmenn í hverjum, sem
eiga að skoða á hálfsmánaðarfresti, fram
á vor. Hvað mun þetta kosta? Og hvað er
svo unnið með þessum kostnaði? það, ef
bezt fer, að menn vita á vori komanda, hvar
kláðinn er, og hvar hann ekki er. Varla
verður það hugsað, að al-læknað verði á vori
komanda, svo öllu sje óhætt. Og fyrst að fje
hefur orðið sjúkt á fjalli á síðastliðnu sumri,
hver ábyrgist þá, að kláðinn breiðist ekki
meira út næsta sumar? Við skoðunarkostn-
aðinn verður þá að bæta þeim kostnaði sem
þarf til þess, að gjöra önnur hjeruð óhultari
næsta sumar. Ef nú óttinn ekki er ástæðu-
laus, hvað á þá að gjöra?
Áður en vjer svörum þessari spurningu,
viljum vjer líta yfir sögu þessa máls, til að
sjá, hvað reynslan hefur kennt oss, og til
hverra úrræða hún bendi að taka.
Sýki þessi hefur verið meiri og minni
hjer á Suðurlandi í því nær 20 ár. Hún
komst einnig til Norðurlands, en þar var
gripið til alvarlegra úrræða, og henni eytt
algjörlega með niðurskurði. Að vísu kostaði
niðurskurður þessi ærið fje, svo mikið fje og
fyrirhöfn, að mörgum mun það minnisstætt.
En — allt þetta er þó fyrir löngu um garð
gengið, og hagur manna yfir höfuð fyrir löngu
kominn í samt lag aptur. Sunnlendingar þar á móti eiga kláðann enn, og þó það sje
hart kveðið að orði, að þeir ali hann sjer
til skaða, og öðrum landsbúum til ótta og
skapraunar, þá verður því ekki neitað, að
sýkin er hjer enn, og ekki heldur hinu, að
hún ætti og mætti fyrir löngu vera burt. Vjer
viljum samt ekki kasta þungum steini á alla
Sunnlendinga. Það verður þvert á móti að
kannast við það, að margir menn hafa sýnt
mikla rögg af sjer og alvarlegan vilja til að
útrýma sýkinni. Heilir hreppar hafa al-læknað,
svo sýkinni hefur í þeim verið að öllu útrýmt.
Sumir hafa skorið fje sitt allt tvisvar, margir
þrisvar, og því nær allir Gullbringusýslubúar
einusinni, og margur er sá, sem aldrei bíð-
ur þess bætur, sem hann hefur lagt í söl-
urnar fyrir kláðasýkina. En þrátt fyrir allt
þetta hefur ávallt verið eitthvert súrdeig,
sem hefur sýrt allt, og gjört allt, sem aðrir
hafa lagt í sölurnar, að engu. Fremstur í
flokki þeirra hefur verið skólakennari H. K.
Friðriksson. Hann hjelt i þjónustu stjórnar-
innar úti blaði til að prjedika sinn lækninga-
boðskap. Þegar almenningur ákvarðaði sig
til að skera niður fje sitt, ljet hann sitt fje
ekki falt með neinum kostum, og eptir því
stæltu fáir aðrir, og við það varð hinn mikli
niðurskurður ekki að þeim notum, sem hann
mátti verða, þó sýkin hafi verið lömuð, síð-
an hann fór fram, þangað til nú. Þessi fræð-
ari lýðsins ætlaði svo sem að kenna mönn-
um að þrífa fje, en þótt hann hafi búið rjett
hjá lyfjabúðinni, og stundað fje sitt sjálfur,
hefur hann opt átt kláðasjúkt fje, og er það
ofsagt, að hann á stundum hafi látið það sýkja
heila sveit? Að vísu er hann að eins vara-
forseti þjóðvinafjelagsins, enda virðist þjóð-
vinátta hans, eptir því, sem hún hefur lýst
sjer í kláðamálinu, að vera að eins til vara.
Hinn góði landlæknir vor hefur einnig fylgt
því fast fram, að læknað væri, og frá hans
sjónarmiði hefir hann sagt alveg satt: það
er ekkert hægra en að lækna, ef menn vilja
sýna þá alúð, sem menn eiga að sýna, og
geta sýnt. En reynslan er margbúin að sýna,
að ávallt er einhver trassinn eða þrákálfurinn,
sem eyðileggur og ónýtir lækningarnar fyrir
þeim, sem annars stunda þær með árvekni
og þrifnaði. Auk þess getur það naumast
orðið umtalsmál, að lækna í vetur, þar sem
því nær engin kláðalyf eru fáanleg. Hinir
áðurnefndu skoðunarmenn geta því ekkert
aðgjört, annað en að skoða og gefa skýrslu
um, hversu mikið sýkin hafi útbreiðst milli
hverrar skoðunargjörðar. Gott væri ef kostn-
aðurinn við þessar skoðunargjörðir væri í
rjettu hlutfalli við gagn það, sem þær geta
gjört undir þessum kringumstæðum. Stjórn-
in hefur og gefið sig allt of mikið út í þetta
mál, en hennar mesta yfirsjón hefur verið,
að vilja brjóta vilja landsmanna í slíku máli.
Meðferð kláðans er aldrei annað en hirðing
á fje, og það fer betur, að alþýða ráði mestu
um það, meiru en stjórnin. Það sem þó
hefur gjört mest af öllu máli þessu til spill-
ingar, er hirðuleysi, alúðarleysi og þrákelkni
einstakra manna, óhlýðni þeirra við hin gild-
andi lög, og að hinu leytinu eptirgangsleysi
yfirvaldanna.
Mál þetta var þar að auki gjört að kapps-
máli, og þeir, sem kölluðu sig niðurskurðar-
menn, fóru svo langt, að þeir vildu uppá-
standa, að kláðinn væri ólæknandi. En slíkt
er fásinna. Það er engum efa undirorpið,
að það er eins hægt að lækna kláðann, og
hvern annan einfaldan hörundskvilla, því verð-
ur ekki neitað, að það er auðvelt að útrýma
sýkinni með lækningum, en til þess að hún
hverfi að öllu leyti, þarf almenna alúð. Og
það er einmitt þessi almenna alúð, sem hef-
ur vantað, og vantar líklega enn. það lík-
legasta ráð, sem nú væri fyrir hendi, ætlum
vjer að væri það, að hinar nýju hreppanefndir
tækju mál þetta með áhuga að sjer, hver í
sínum hreppi. En það fyrsta, sem til þess
útheimtist, er þá það, að þær vilji fúslega
taka málefni þetta að sjer. Það er einmitt
þess vegna, einmitt vegna þess, að vjer ótt-
umst, að hina almennu alúð, sem útheimtist
til lækninganna, ef þær eiga að heppnast,
muni vanta, að oss er nú ekki annað sýnna,
en að grípa verði til niðurskurðar. Nálega
20 ára reynsla er þegar búin að sýna, að
það vantar, sem til þess þarf, að kláðanum
verði útrýmt með lækningum. Og eru nokk-
ur líkindi til, að það verði betra hin næstu
20 ár? Til að útrýma kláðanum með lækn-
ingum, þarf almennan siðferðislegan krapt
hjá alþýðu; yfirvöldin fullnægja ekki til þess;
þau geta hegnt fyrir afbrot gegn lögunum,
en sú hegning stöðvar ekki afleiðingar brots-
ins. Valdstjórnin getur þar á móti útrýmt
sýkinni með niðurskurði, og eptir því und-
anfarna að dæma, er hann eina úrræðið.
Svo búið má ekki lengur standa, það verða
allir að játa.
Það, sem á þessu stigi málsins ber eink-
um að gjöra, er það, að skoðanir verði sem
áreiðanlegastar fram á næsta vor, og strang-
ur aðskilnaður á öllu sjúku og grunuðu fje frá
ósjúku fram á vorið. Reynist það þá, að
sýkin verði ekki á stóru svæði, og svæðið
hreint afmarkað, þá álítum vjer vorskurð eng-
an veginn óhugsandi. Ef það reynist þar á
móti, að hún verði á stóru svæði, eða tak-
mörk hennar óviss, þá verður að taka til
annara úrræða. Vjer treystum því, að amts-
búar í hinum öðrum ömtum leggist nú á
eitt með suðuramtsbúum til að útrýma sýk-
inni, og allir vinni að því í eindrægni. Verð-
um vjer að álíta það æskilegt, að þeir sendi
menn hingað suður að vori komanda, nokkra
menn úr hverju amti, til að rannsaka ástand-
ið, og koma sjer saman um, til hverra úr-
ræða eigi að taka.
Vjer viljum ekki fjölyrða meir um mál-
efni þetta að þessu sinni, en vonum að vjer
getum fært áreiðanlegar skýrslur um sýkina,
og vonum, að aðrir láti í ljósi álit sitt í
þessu alvarlega máli.
Þjóðólfur færir á bls. 28. lesendum sín-
um aðsenda grein um, að blaðið »Tíminn« sje
ekki lengur til. Grein þessi er svo úr garði
gjörð, að mjer finnst það rangt af ritstjóran-
um, að hann hefur leyft henni að standa í
blaði sínu. Greinin segir að ekki hafi latína
nje gríska þyngt hann. Mun almenningur
ætlast til þess, að blöð vor hafi meðferðis
greinir á þeim málum? Blöð vor eru helzt
til of lærð á stundum, þegar ritstjórar þeirra
t. a. m. eru að færa lesendum sínum mál-
fræðislegar ransóknir og skýringar á forn-
vísum. Þetta er að eins vottur um smekk-
leysi ritstjóranna, og að þeir skilja ekki stöðu
sína sem blaðamenn. Slíkt er ekki blaðamál,
enda munu blaðamenn í öðrum löndum sjald-
an leyfa sjer að bjóða lesendum sínum slíkt.
Þjóðólfur segir, að fæða »Tímans« hafi verið
grautur og mjólk. Það er svo skrítið, að jeg
get frætt hinn heiðraða greinarhöfund í Þjóð-
ólfi um það, að grautur og mjólk og annar
sveitamatur fellur almenningi hjer á land
miklu betur í geð, en það tevatn og — þegar
bezt lætur — lapþunna, rúsínulausa sætsúpu-
gutl, sem virðist vera fæða Þjóðólfs nú á
tímum. Ef foreldrar »Tímans« eiga eptir
»ofurlítið af útistandandi«, þá er það ekkert
last, hvorki um foreldra hans, nje blaðið,
heldur um landa vora. Jeg vildi óska ritstjóra
Þjóðólfs, að hann eigi ekki, og hafi aldrei
átt, neitt útistandandi. Mjer finnst enn frem-
ur, að Þjóðólfur ekki hefði átt að vera að
henda gaman að því, þó »Tíminn« sje ekki
lengur til, því hann má vita, að því eldri sem
hann sjálfur er, því nær er hann því, að
hætta að vera til, og komi hann með graf-
skriptir yfir önnur blöð, þá má hann vita, að
einhver verði til að borga honum í sömu
mynt, þegar hann hrekkur upp af, og eru
þeir sumir, sem halda, að hann sje farinn
að hrörna. Allir vita, að til þess að skýra
og jarða þarf geistlegan mann. ☓ prestur
skýrði Þjóðólf. Geistlegan mann þarf líka til
að jarða hann, þegar þar að kemur.
Reykjavík 20. janúar 1875.
Páll Eyúlfsson,
fyr ábyrgðarmaður »Tímans«.
— Í Newyork eru daglega send 200,000
brjef og blöð um staðinn. það er sagt, að
póstarnir í Newyork gangi eins margar míl-
ur inni í húsunum og um strætin upp og
ofan stiga allan daginn; en nú eru þeir
farnir að hafa stiga á húsþökunum, og ganga
svo frá einu þakinu á annað.
— Prestur nokkur sagði við sóknarbarn
sitt: Því tekur þú eigi heldur í nefið, en að
sofa undir prjedikuninni? Þjer ættuð þá að
hafa tóbak í ræðunum yðar.
— Auglýsingar í blaðið kosta 10 aura smáleturs-
línan eða viðlíkt rúm kaupend-ur fá helmings afslátt.
— Útsölumenn blaðs þessa fá 7. hvert í sölulaun.
— Þeir, sem ekki hafa greitt andvirði árg. fyrir
árslok 1875, þeir skulu skyldir að borga 25 aura
meira hvern árg.
Eigandi og Ábyrgðarm.: Páll Eyjúlfsson.
Prentaður í prentsmiðju Íslands. E. Þórðarson.
