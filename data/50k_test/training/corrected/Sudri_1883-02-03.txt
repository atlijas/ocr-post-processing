Af Suðra kemur 1 blað út
annanhvern laugard. Upp-
sögn með 3. mán. fyrirvara.
Suðri.
Árgangurinn 24 blöð kostar
2 kr. (erlendis 3 kr.), sem
borgist fyrir ágústlok.
1. árg. 3. blað.
Útgefendur: Einar Þórðarson. Kr. Ó. Þorgrímsson.
3. febr. 1883.
Póstskipið LAURA kom 26. f.m.
Þingmál að sumri.
I.
Um banka
eptir
Indriða Einarsson, kandídat í pólítik.
I.
það kemur hvað eptir annað upp,
hvort hér á Íslandi væri reynandi að
setja banka á fót, eða ekki, og frá
því um 1850 hefir það fleirum sinnum
verið rætt af alþingi, sem hefir komizt
að þeirri niðurstöðu, að stofnun banka
her á Íslandi væri æskileg.
Eptir því sem mér er kunnugt,
mun það hafa verið Jón Johnsen, höf-
undur jarðatalsins, sem fyrst fór að
hugsa um það, hvort mögulegt væri
að setja banka hér á fót. Sá næsti,
sem kom með uppástungu um það var
kaupmaður C. Fr. Siemsen, þýzkur
maður, sem átti verzlun í Reykjavík.
1853 samdi alþingi því bænaskrá til
konungs og beiddist þess að eitthvert
það «banka-fyrirkomulag» gæti komizt
á hér á landi, þar sem: 1) að kaup-
menn hér á landi gæti fengið peninga
gegu óyggjandi víxlbrjefum, 2) að út-
lendum peningum yrði skipt fyrir inn-
lenda, 3) að innlendir menn gætu
fengið peninga gegn nægu veði, 4) að
menn gætu geymt peninga og fengið
af þeim rentu, eins og tíðkast í spari-
sjóðum. Þetta var einungis niður-
staðan, en hver sem les þingræðurnar
þá og þingræðurnar sem spunnust út
úr lánsstofnun og banka 1881 í neðri
málstofunni, mun komast að raun um,
að framför þingsins í þessu máli er
mjög mikil. Umræðurnar um þetta
efni 1881 eru einhver sú skemmtilegasta
þingdeila, sem eg hef hlustað á, enda
hef eg ef til vill ekki heyrt meira
keppt til þrautar.
Árum þessum verður heldur ekki
líkt saman að öðru leyti; fyrra árið,
1853, var alþingi ráðgefandi, og hafði
ekki fjárforráð, 1881 er það löggjafar-
þing, og hefir fleiri meðlimi. En þó
hvorki gæti komið fram lánsfelag né
banki, þá þokaði málinu mjög áfram
með því, að landið fékk víxillög og
lög um víxilafsagnir, sem eru sam-
hljóða lögum Dana, Norðmanna og
Svía. Það er eitt skref áfram, það
dregur að því sem verða vill. Nú er
þingið löggefandi og nú á landið, séu
meðalár í vændum, ráð á nokkru fé í
sjóði, og svo getur stjórn íslands ef vel
árar, stofnað banka af sínu eigin fé,
án þess að nokkrum einstökum manni
sé misboðið á nokkurn hátt.
II.
Þegar skrifað er fyrir almenning
um þetta efni, verður eflaust að taka
það fram, hvað banki er og hvað banki
gjörir, og eg skal þess vegna geta
þess alveg almennt hvað banki er,
hvernig hann er stofnaður, og hvern-
ig hann vinnur úr því hann er kom-
inn á fót. En eptir því rúmi sem
blaðaritgjörðir hafa, verður það að vera
tekið fram sem stytzt.
Banki er eiginlega verzlunarhús,
sem kaupir og selur peninga, hann
kaupir og selur á sama hátt góð skulda-
bréf. Hann verzlar með peninga og
lán. Hann lánar hverjum, sem hefir
áreiðanlegt veð, peninga, og hann lánar
hjá almenningi peninga, stundum með
því að gefa út seðla, og stundum með
því að taka peninga til geymslu, og
gefa rentu af þeim — stundum með
hvorutveggju. Hann er kaupmaöur
eins og kaupmenn sem hafa búð, en
mismunurinn er að eins sá, að meðan
sá og sá kaupmaður selur korn, baun-
ir, lérept, klúta, kaffi og sykur, og
kaupir ull og fisk, þá selur bankinn
peninga og lán, og kaupir peninga og
lán, mismunurinn liggur í vörunni.
Banka má nú stofna á ýmsan
hátt; þar sem land er fjölmennt, og
rnargir menn ríkir er vanalegt að
koma upp nýjum banka með hluta-
bréfum, hvort hann getur fengið leyfi
til að gefa út seðla, er þá komið und-
ir lögunum og einkarétti gamalla
banka. Vanalegt hefir verið að stjórn
landsins ætti mestan þátt í að stofna
fyrsta bankann, sem settur hefir verið
á fót, og honum hefir þá verið gefið
leyfi til að gefa út seðla. Seðilleyfið
á að vera og er jafnan nú svo, að
bankinn má gefa út svo eða svo marg-
ar þúsundir, — annarstaðar millíónir,
en verður að hafa 1/2 af því liggjandi
í peningum, annað hvort gulli eða
silfri, eða helzt gulli. Því þegar seðl-
arnir eru komnir út um allt, er ekki
in minnsta hætta fyrir því, að þeir
komi allir til bankans í einu. Þeir
ganga jafnt og þétt út og koma jafnt
og þétt aptur; sé peningaástandið ró-
legt, vegur hvað annað upp.

Þegar nú bankinn er kominn á fót,
opnar hann búð sína og byrjar að verzla
með peninga og skuldabréf. Vilji hann
fá meiri peninga en hann hefir áður,
svo tekur hann peninga á geymslu,
eða lánar peninga hjá mönnum, sem
koma til hans, upp á vissan tíma 1
mánuð, 2, 3, 4, 5 o. s. frv.; venju-
lega er þá rentan því lægri, sem lánið
varir skemur, og eptir minni skoðun
mundi banki á Íslandi aldrei gefa veru-
lega rentu fyrir skemmri tímalán, en
allt að 3 mánaða. Bankinn tekur líka pen-
inga, sem má hefja, hvenær sem
vill, en borgar þá litla eða kannske
enga rentu. Hann tekur líka við pen-
ingum á þann hátt að honum er feng-
in viss upphæð, en sá, sem á hana, má
gefa ávísanir upp á bankann svo lengi
sem hún hrekkur og gefur þá litla
rentu. Hann fær manni sem tekur
hjá honum lán, seðla í stað peninga,
seðlana ber að innleysa þegar þeir koma
aptur; þetta er líka rentulaust lán,
sem bankinn fær hjá almenningi.
Að síðustu getur bankinn lánað
peninga hjá stöku mönnum, liggi honum
á, eða hjá landsstjórninni, þegar ástand
er mjög erfitt, en hvorttveggja gegn
fullri rentu. Það er nauðsynjalán,
eu ekki gjört til hagnaðar. Sama er
um það, að selja þá víxla, sem bank-
inn á, til þess að fá peninga fyrir þá.
III.
Bankinn ver þeim peningum, sem
hann hefir undir höndum, á ýmsan
hátt. Reglan er ávallt að taka meiri
rentu hjá þeim, sem lána hjá bankan-
um, en sú renta er, sem hann gefur
þeim, sem honum lána. Hann brúkar
fje sitt til að kaupa áreiðanlega víxla,
þannig að hann fær rentuna af víxl-
inum frá þeim degi, sem hann kaupir
hann, og til borgunardags. Sje víx-
illinn góður, verður fé bankans naum-
ast varið betur. Hann getur lánað
upp á «Cashcredit» (peningalán) eins
og skozku bankarnir gjöra, þannig að
maður, sem fær tvo ábyrgðarmenn, get-
ur það árið gefið ávísanir fyrir vissri
upphæð upp á bankann. Þetta hefir spari-
sjóðurinn í Reykjavík reynt að nokkru
leyti, en er nú hættur því, af því að lánið
var svo opt framlengt. Bankinn get-
ur lánað gegn handfengnu veði, helzt
góðum skuldabréfum, gripum, smíði úr
ekta silfri og gulli, og móti veði í fast-
eign, en til þess verður þó serstaklega að ganga peningaeign bankans, eða
stofnsjóður hans sjálfs.
Þess utan á bankinn eptir almenn-
um kenningum að hafa viðlögusjóð;
ungur banki getur naumast haft hann
mikinn, en hann á með hugsun og
framsýni, að mynda sér hann. Þessi
sjóður er eign hans sjálfs og til hans
á einungis að þurfa að taka, þegar allt
of margir seðlar koma til innlausnar
eða þegar miklu fleiri lángjafar bank-
ans vilja fá sitt, en ætla má,
jafnvel þó báglega sé statt. Þess vegna
verður þessi hluti eigna hans að vera
lettur í snúningunum. Það verður að
vera hægt að selja hann, eða það sem
er það sama, það verður að vera góð-
ur pantur handa þeim, sem vildu lána
bankanum peninga upp á hann. En
það eru hér á landi að eins fáir ríkir
menn, fyrir utan landssjóðinn. Allt
það fé, sem haft verður til þess, á að
vera öldungis víst. Að síðustu má
bankinn ekki hafa stærri verkahring en
svo, að hann geti haft yfirlit yfir hann,
en þá setur hann upp útibú, geti hann
það ekki.
IV.
Það er nú svo sem auðvitað, að
ætti hér að setja upp banka, yrði ept-
irlitið með honum að vera alveg tryggj-
andi, og eg veit þá ekkert betra að
benda á, en aðferð Svía. Þeir hafa
fjölda af „bönkum, sem gefa út seðla;
aðalbankinn er stofnaður af ríkinu,
hinir af einstökum mönnum, en til þess
að þessir bankar, sem eru eign ein-
stakra manna, ekki dragi almenning á
tálar, er eptirlitið með þeim strangt,
og eg verð að álíta að slíkt eptirlit
með íslenzkum seðilbanka væri æski-
legt, til þess hann hefði gott traust á
sér. Reglur Svía eru svo, að bankinn
er í lok hvers mánaðar skyldur til að
gjöra reikning fyrir síðast liðinn mán-
uð og telja upp, hve mikið hann á í
skuldabréfum, peningum o. s. frv. í
viðurvist landshöfðingjans (amtmanns-
ins), eða þess, sem hann setur til þess.
Svo sendir bankinn reikning sinn til
endurskoðunarmanna sinna, og ef þeir
gera útásetningar við hann, sem nokk-
uð hafa að þýða, eiga þær að vera leið-
réttar innan 3 mánaða; séu þær ekki leið-
réttar, verður bankinn að hætta.
Hjá Svíum er það fjárhagsráðgjafinn,
sem svo lætur loka bankanum, en hér
gæti það eins vel verið landshöfðing-
inn; með slíku eptirliti verð eg að í-
mynda mér, að mætti hafa gætur á
seðilbanka hér á landi og hafa þær
svo góðar, að enginn maður gæti
nokkurn tíma haft skaða af honum.
(Niðurl. í næsta bl.).

Útlendar fréttir.
Frá Dönum er stórtíðindalítið. Fjár-
laganefndin var búin með álit sitt
skömmu fyrir jólin, og hafði vinstri-
mönnum og hægrimönnum komið ó-
venjuvel saman. Skáldunum inum
helztu voru veitt heiðurslaun, bæði
«ídealistum» og «realistum», en hægri-
menn bera ina fyrnefndu á örmum sér,
en vinstrimenn tala máli inna síðar-
nefndu. Meðal launabóta var og nefnd-
in á því, að veita landa vorum Gísla
Brynjólfssyni dósent 600 kr., svo að
laun hans verði alls 2500 kr. Ann-
ars er þessi friðarbragur á þinginu eigi
því að þakka, að ráðgjafarnir sýni
meiri tilslökun við meiri hluta fólk-
sþingsins, heldur miklu fremur hinu, að
vinsældir þeirra eru svo að þrotum
komnar, að hægrimenn sýna vinstri-
mönnum langtum meiri tilhliðrunar-
semi on áður, og varnarmönnum ráð-
gjafanna og málflytjendum þeirra fækkar
óðum. Danir hafa misst merkan sögu-
fræðing Schiern, prófessor í sögu við
háskólann. Hann var fróður maður,
lærður vel og skarpur að viti; en
stundum þótti hann sinna öðru meir
en sögufróðleik einum. Hann hafði
sex um sextugt, er hann lézt 16. des.
fyrra árs.
Nú þykir það fullsannað, að skip
það, er fórst í kariska hafinu í haust
er leið, hafi eigi verið Dijmphna, norð-
urfaraskip Dana.
Af Þjóðverjalandi eru þær fréttir
helztar, að um miðbik Evrópu gengu
afarmiklar rigningar í desembermánuði,
svo að áin Rín og fljót þau, er í hana
falla, uxu svo, að stórtjón varð að.
Urðu menn þúsundum saman húsvilltir,
en stórfé var þegar skotið saman
handa inum bágstöddu.
Á Rússlandi stendur allt við sama.
Þjóðverjum og Austurríkismönnum hefir
þótt það tíðindum sæta, að Rússar
hafa nú síðan í vor, er leið, byggt
kastala marga á landamærum sínum
að vestanverðu, lagt járnbrautir marg-
ar í sömu átt, sem þeir vildu gera
sér hægt fyrir, að safna ofurefli liðs
við landamæri sín. Til þessara fyrir-
tækja hefir verið varið stórfé og störf-
unum flýtt svo, að furðu gegnir.
Blöðum Þjóðverja þykir sem skýflóka
mikinn dragi upp á austanverðum
friðarhimninum. En hitt mun sann-
ara, að Rússar gera þetta til þess, að
vera hvergi varbúnir, ef einhver «vin-
ur og nágranni» að vestan vildi nota
sér volæði það og stjórnleysi, sem
Rússar eigi við að búa, og ráða á þá,
er minnst varir og verst gegnir. Alex-
ander keisari kemur nú optar en áður
til Pétursborgar. Gætir lögreglulið
borgarinnar þess, að eigi sé minna
um fagnaðarkveðjur og gleðióp borg-
arbúa, en vel se sæmandi slíkum
höfðingja. Lítið er talað um stjórn-
eða réttarbætur þar í landi. Sagt er,
að keisari hafi nóg að hugsa, um ein-
kennisbúning lögreglu- og herliðs síns.
Hefir einkennisbúningum lögregluliðs-
ins verið breytt þrem siunum í hálft
annað ár, síðan hann kom til ríkis.
Núna fyrir skemmstu lét hann lög-
reglustjórann í Pétursborg sýna sér
lögregluþjóna í nýjasta einkennisbún-
ingnum, sem hann sjálfur hafði hugs-
að upp og gefið fyrirmæli um; keisari
let vel yfir búningnum nýja, þótti
knapparnir glæsilegir, liturinn við-
kunnanlegur og fötin fara vel. Lét
hann lögreglustjóranum í ljósi ánægju
sína með þessar mikilsverðu umbætur.
Þing Svisslendinga hefir í desem-
ber kosið þjóðveldisforseta sinn um
árið 1883. Sá hét Louis Ruchonnet,
er fyrir kosningu varð, gáfumaður
mikill, mælskur vel og framfaramaður.
Englendingar eru enn eigi búnir
að koma sér fyrir á Egyptalandi. Fer
það eigi leynilega, að þeir vilja einir
öllu ráða þar í landi, og láta Frakka
hafa þar sem minnst afskipti af.
Samningar hafa verið í gerðum með
þeim og Frökkum um landsstjórn og
fyrirkomulag allt á fjárhag Egypta, en
engin eru enn orðin úrslit gerðar
þeirrar, og þykir sumum, sem sá muni
endir verða, að Englendingar einir
skipi þar lögum, og þyki sem eigi
megi minni vera ómakslaun sín fyrir
herferðina þangað í sumar. Þó fer
allt vel á með Frökkum og Englend-
ingum, vinsemdarmál og bróðurkveðj-
ur fara milli ráðgjafa hvorratveggja,
en bróðernið er eigi svo mikið, að þeir
geti komið sér saman um nokkuð það,
er nokkuru skiptir.
Frá Frökkum eru stórtíðindi að
segja, þar sem inn vinsælasti og mesti
maður þeirra Gambetta dó á nýjárs-
nótt. Stórmennis þessa munum vér
nákvæmar geta í næsta blaði, því í
þessu blaði höfum ver eigi rúm til
þess. Annan merkan mann hafa þeir
og misst, Louis Blanc, frelsis-
skörunginn gamla, sem dó í Cannes 6. des-
ember. Hann var allra manna frjáls-
lyndastur, einbeittur og harður í horn
að taka, og einn af máttarstólpum
jafnaðarmanna (sósialista) á Frakklandi;
hugmyndir hans í þá stefnu þóttu
bera vott um staka mannelsku og
snilld í hugsun, en sumum þóttu þær
lítt framkvæmilegar, enn sem kom-
ið er.
Ið Rússneska göfugmenni, Krapot-
kin fursti, var tekinn fastur í Lyon í
desembermánuði. Var honum gefið að
sök, að hann einnig stæði í broddi
byltingarmannanna frakknesku, sem
inna rússnesku. Mál hans var eigi full-

prófað er síðast fréttist. Hann hefir
átt misjafnri æfi að fagna. Ætt á
hann eina ina göfugustu á Rússlandi,
og varð því ungur «kammerherra» hjá
móður Alexanders III. Rússakeisara;
svo kynntist hann níhilistum og féllst
á skoðanir þeirra og þoldi þá ekki
lengur mátið við hirðina, en fékk lausn
og ferðaðist um Siberíu og Kína, til
að aila sér sannrar þekkingar á högum
Rússaveldis og Austurlandabúa. Eptir
það ferðaðist hann um þvera og endi-
langa Evrópu til að fullkomna mennt-
un sína í allar stefnur. Þegar hann
þóttist svo búinn til lífsstarfs síns,
sem framast er unnt, fór hann heim
til Rússlands og gerðist þegar forkólf-
ur byltingamanna. Fór hann huldu
höfði um Rússland, nefndist Barodin
og hélt frelsis-fyrirlestra fyrir alþýðu
manna og verkmönnum. Svo var
hann tekinn fastur og dæmdur til æfi-
langs fangelsis, en keisarinn breytti
þeim dómi af náð sinni í æfilanga
Síberíuvist. Hvernig hann komst
þaðan, ei flestum enn ókunnugt. Eptir
það hafðist hann við langa hríð í Ge-
nefu á Svisslandi og vann fyrir sér,
með því að kenna stærðafræði og ýms
tungumál. En mestum tíma sínum
þar varði hann til þess, að koma
föstu skipulagi á byltingamenn í
Rússlandi. Frá Svisslandi var hann
rekinn af ótta fyrir Rússum. Síðan
var hann í Lyon til þess hann var
tekinn fastur; þótti Frakkastjórn hann
helzt til hættulegur, enda Ijúka allir
upp einum munni um það, að hann
sé allra manna bezt menntaður, manna
mælskastur og flestum fremur sú list
lagin, að telja menn á mál sitt.
Í desembermánuði óx áin Signa, er
París stendur við, svo mjög, að neðri
hlutar margra húsa stóðu fullir af
vatni; þar á meðal voru verksmiðjur
margar og varð sökum þess verkhvíld
þar langa hríð, en við það urðu um
10 þúsundir verkmanna atvinnulausir.
Fjölda margir bæjarbúar urðu til þess
að skjóta fé saman eptir áskorunum
og forgöngum ritstjóra og blaðamanna.
Varð það stórfé, er saman kom.
Á Egyptalandi er nú loksins bú-
ið að dæma Arabi og félaga hans.
Eins og öllum mun kunnugt, var
Arabi foringi landa sinna mót Eng-
lendingum og Egyptajarli í sumar.
Nú var hann dæmdur til dauða fyrir
þær sakir, að hann vildi frelsa land
sitt frá yfirráðum útlendinga. Jarl
þorði þó eigi annað, en að breyta dómi
þeim í æfilanga útlegð.
(Aðsent).
Kafli úr brjefi úr Borgarfjarðar-
sýslu 12. jan. 1883.
Þegar eg í 32. blaði «Ísafoldar» f.
á. las grein frá iðnaðarmannafélaginu
í Reykjavík, um að halda almenna sýn-
ingu á næstkomanda sumri, þá datt
mér í hug, að í fyrra vor hafði ein-
hver ferðamaður sagt mér, að seinast-
liðinu vetur hefðu nokkrir menn á
Akranesi tekið sig saman, og haldið
nokkurs konar samkomur á hverju
sunnudagskveldi í þinghúsi hreppsins í
þeim tilgangi, að temja sér að ræða og
rita um alþjóðleg mál. Þegar eg fretti
þetta um samkomurnar, varð ég glað-
ur við og hugði, að hér mundi gott af
leiða, einkum með félagsskap og sam-
tök, og svo gæfist mönnum því betur
kostur á, að kynnast betur hverjir öðr-
um, en ella væri unnt. Mér datt jafn-
vel í hug, að á þann hátt kynni mennt-
un og menningarfýsi margra manna
að koma í ljós, sem ef til vill annars
hefði verið hulin um aldur og æfi.
Mér þótti síðar sem hugsun mín hefði
farið í rétta stefnu, þegar eg frétti, að
frá þessu sama felagi, sem mun kalla
sig æfingafélag, hefði verið rituð á-
skorun til sýslunefndarinnar í Borg-
arfjarðarsýslu um að stofna gripa- og
hlutasýningu í sýslunni. Þessi upp-
ástunga félagsins féll mér vel í geð,
því síðan Norðlendingar héldu sýning-
arnar fyrir norðan, hef eg opt óskað,
að slíkur félagsskapur til framfara ætti
sér stað hjá oss Sunnlendingum. Þar
eð eg nú bar gott traust til margra
sýslunefndarmannanna, þótti mér, sem
þetta mál væri þegar komið í gott horf,
og sýslunefndin mundi nú starfa að
þessu, enda frétti eg síðar, að mál
þetta hefði verið tekið til umræðu á
sýslufundi og margir af fundarmönn-
um tekið því vel, en hvað ályktað hef-
ir verið á þeim fundi, er mér ókunn-
ugt, en svo mikið er víst, að ekki
hefir síðan, nú í nærri því heilt ár,
heyrt stunu eða hósta til sýslunefndar-
innar í þá átt, að undirbúa eða fram-
kvæma sýninguna. Þannig var von
mín að nokkru leyti farin að dofna.
En nú þegar iðnaðarmannafélagið rit-
ar áskorun til allra landa vorra, að
styrkja til almennrar sýningar, þá er
eg ekki alveg úrkula vonar um, að
sýslunefnd vor Borgfirðinga losi svefn-
inn, eða sem menn segja rumski, er
hún heyrir ina vekjandi rödd í «Ísa-
fold», og þreifi í svefnrofunum upp á
hylluna og finni þar í blaðasafni sínu
tvær áskoranir, er báðar munu að þessu
lúta, því önnur áskorun sama efnis
mun hafa komið fyrir nokkrum árum
frá búnaðarfélagi Suðuramtsins. Svo
vona eg til, að nefndin þurki stýr-
urnar úr augum sér, dusti rykið af
blöðunum, lesi þau og taki þau til
greina, hvetji síðan almenning til þessa
nytsama fyrirtækis og skoði ekki lengi
huga sinn um, að styrkja þetta fyrir-
tæki iðnaðarmanna í Reykjavík, ef
annaðhvort þætti óhagkvæmara eða
ofvaxið sýslubúum, að halda sýning-
una í Borgarfjarðarsýslu. Segi eg þetta
vegna þess, að allstaðar eru sýningar
viðurkenndar sem framfaravegur, bæði
í verklegu og vísindalegu tilliti, og ættu
því sem flestir Íslendingar að gefa
þessu gaum eptir efnum og ásig-
komulagi.
Innlendar fréttir.
I. Að norðan og austan.
Norðanpóstur kom hér 29. þ. m.
Með honum og útróðrarmönnum að
norðan fengum vér bréf þau og fréttir,
er nú skal greina:
Úr Húnavatnssýslu, bréf dags. 10.
janúar: Í vetur hefir heilsufar manna
verið gott og veðrátta mjög hagstæð,
þó hret kæmi um jólin, enda kemur
það sér vel, því heyforði manna er
bæði lítill og stórskemmdur og ásetn-
ing hjá allflestum mjög á vogun; hef-
ur samt fénaði verið fækkað mjög,
einkum lömbum; er það mjög víða, að
engin lömb eru sett á, en örfá, þar
sem þau eru.
Svíndælingar eru hér langbezt
staddir, bæði hafa þeir flest fé og eru
heybyrgastir. Af því tíðin hefur verið
svo góð, er mjög lítið gengið upp af
heyjum og má heita, að byrjað væri
að gefa fullorðnu fé um jól.
Fiskiafli var óvenjulega mikill við
Húnaflóa í haust. Allmikið kom hing-
að til sýslunnar af gjafakorni. Á
Skagaströnd komu 650 tunnur frá
Danmörku, en á Borðeyri 800 tunnur
frá Englandi, og var sýslunefndinni
falið á hendur, að skipta gjöfum þess-
um milli hreppanna. En þrátt fyrir
góðu tíðina og korngjafirnar, er það
mjög tvísýnt, hvort menn geta haldið
þessum fáu skepnum, ef hart verður
seinni hluta vetrar.
Bréf úr Vatnsdal 14. janúar: Um
jólin kom harður kafli, en síðan um
þrettánda hefir verið bezta tíð, þýða
og stillur á hverjum degi, og lítur út
fyrir að brátt verði öríst. — Séra Jón
Kristjánsson á Breiðabólsstað hefir
sagt af sér. — Sýslunefndin í Húna-
vatnssýslu hefir keypt timburhús á
Ytri-Ey fyrir kvennaskólahús. Í kaup-
inu eru 2 pakkhús, tún sem fóðrar 1
kú og skipsuppsátur.
Úr Skagafjarðarsýslu, bréf dags. 9.
janúar: Allt fram að jólum var hér
tíðin góð og gekk því lítið upp af
heyjum. En á aðfangadag jóla breytt-
ist veður algerlega, og á annan í jól-
um var 12 stiga frost á Reaumur. Á
gamlaársdag gerði blota og varð þá
næstum jarðlaust. Fénaði var hér í
sýslu almennt fækkað mjög í haust og
þó var ásetning bænda í djarfasta lagi,
svo allt útlit er fyrir, að afkoman
verði in versta, ef vorhart verður.
Hey manna eru venju fremur illa
verkuð og víða lítt nýt til fóðurs.
Fiskiafli var hér góður í haust, hæstir
hlutir 1000—1200.
Úr Eyjafjarðarsýslu, bréf dags. 7.
janúar: Haustið mjög gott og tíð
fram að jólaföstu; breyttist þá nokkuð
tíð, snjóaði töluvert og gerði áfreða
mikla, svo að jarðskarpt varð. Heilsu-
far manna hvergi nærri gott, hefir
taugaveiki og barnaveiki gert töluvert
vart við sig, en fáir dáið. Fiskiafli
allgóður. Heyafli lítill og hey almennt
illa verkuð og þar af leiðandi mikil
fækkun á fé í haust. Er ástand manna
því yfir höfuð mjög ískyggilegt og horfir
jafnvel til vandræða, ef seinni hluti
vetrarins verður eigi því betri. Hér
er almennt rætt mikið um Ameríku-
ferðir, og mikill hugur í mörgum, að
yfirgefa þetta harða og óbyggilega
land.
Bréf úr Möðruvallaskóla dags. 9.
janúar: In helzta skemmtun, er vér
höfðum hér í jólaleyfinu var, að leika
sjónleik einn, «Kaupstaðarferð», sem
var tvisvar leikinn. Á gamlárskveld
gengum vér í samband, að hittast hér
aptur á Möðruvöllum árið 1900, ef
vér værum á lífi. Nýjársmorgun héld-
um vér hátíðlegan með því, að gefa
íslenzka fánann skólanum, og var þá
sungið og haldnar ræður. Ið leiðin-
legasta hér er, að vér erum að nokk-
uru leyti einangraðir frá heiminum af
samgönguleysinu. Líf vort er svo
fjörugt, sem von er á, að geti verið
hjá jafnlitlu félagi. Fyr hafa verið
haldin hér próf í hverjum mánuði, en
nú á að fara að fækka þeim, enda er
ekki búið að halda nema tvö enn í
vetur. Guðmundur Hjaltason hélt hjá
oss tvo fyrirlestra í haust, og þótti
oss mikil skemmtun að því, einkum
öðrum um Henrik Wergeland og þjóð-
líf Noregs á þeim tíma.
Úr Þingeyjarsýslu, bréf dags. 8.
janúar; Um jólin spilltist tíðin, sem
að undan förnu hafði verið mjög væg
og stillt, að vísu aldrei hlákur en
frostlítið (mest 10 stig á Reaumur) og
stundum norðanrigningar svo að snjó
leysti. En úr sólstöðum kom mikill
snjór, svo að lítið notaðist jörð, og
núna í viku hefir verið jarðlaust.
Heilsufar hefir vorið gott. Heyforði
sárlítill og hætt við, að illa fari um
fjárhöldin, ef veturinn verður harður,
því að menn hafa sett fífldjarft á.
Fiskiafli mjög góður í Höfðahverfinu
á haustvertíðinni, hlutir um þúsund
og þar yfir, en fremur smátt.
Bréf úr Þistilfirði dags. 28. nóv. f.
á: Allir kvíða fyrir vetrinum, þar
sem valla nokkur bóndi er fær um að
berjast fram til vors með skepnur
sínar, ef veturinn verður harður. Und-
antekningarlaust fékk hver maður
fjarska lítil hey eptir þetta bága sum-
ar. Auk þess eru þessi litlu hey ná-
lega alstaðar skemmd, myggluð, hálf-
brunnin eða brunnin, og enn er líklegt,
að sum hey hafi drepið í bleytuhríð-
unum, er hér hafa gengið um næst-
liðinn mánaðartíma. En nær því eng-
in frost hafa komið hér enn. Margir
eru farnir að tala um, að skera af
heyjum. Lógi menn engu, fella menn
allt, ef illa fer; fargi menn hinsvegar
svo, að menn séu vissir, þá verður
fjárstofn fjölda margra svo lítill, að
það er með öllu ómögulegt, að lifa af
honum framvegis. Hefði nóg korn
verið á verzlunarstöðunum, þá hefði
engu þurft að kvíða, kornbirgðir hafa
aldrei verið þar minni en nú. Gjafa-
kornið, sem kom á Húsavík, hrökkur
lítið til, og það sem verra er, það er
með öllu ómögulegt að ná því í vetur.
Menn eru hér óánægðir með kjör sín
og alla landsstjórnina, enda er mikið
talað um, að fara til Ameríku.
Úr Múlasýslum bréf dags. 24. nóv.
f. á. Tíð hefir mátt heita bærileg í
haust, en þó hafa miklar rigningar
gengið upp í Fljótsdalshéraðinu, miklu
meiri en venja er til. Skemmdust þá
hey manna víða. Heyföng voru og
lítil og máttu menn því lóga mjög
miklu af skepnum sínum í haust. Hinn
22. og 23. þ. m. setti niður snjó mik-
inn, en allt til þessa hefur ávallt ver-
ið jörð. 1 «fjörðum» aptur á móti var
svo mikil snjófergja, að varla var fært
bæja á milli.
Bréf af Seyðisfirði dags. 21. nóv.
f. á.: Vegna ógæfta hefur fiskiafli
verið með minnsta móti, en saltfiskur
er í hæsta verði. Síldarveiði hefur
brugðist í sumar eins og annað, og er
það Norðmönnum mikill skaði og Ís-
lendingum líka, vegna landshlutarins.
(Eptir að bréf þessi eru rituð hefur
frézt með austanpóstinum, að tíð væri
in versta í Múlasýslunum og harðindi
mikil manna á milli. — Ritstjórinn).
II. Að sunnan
höfum ver fengið þessar fréttir seinastar:
Úr Rangárvallasýslu bréf dags. 6.
janúar: Í Rangárvallasýslu hefur ver-
ið einmunatíð fram yfir nýjár, þá tók
fyrir haga sökum snjókomu, enda höfðu
hvorki hross né fullorðið fé verið haft
á gjöf þangað til, og þó haldið haust-
holdum. Allhart er víða manna á
meðal, en þó hefur gjafakorn það, sem
úthlutað var í þessari sýslu bætt að
mun úr bjargarskorti manna. Úthrepp-
ar sýslunnar sóttu kornið til Reykja-
víkur, en austurhlutinn til Vestmanna-
eyja, og komu 15—20 tunnur af korn-
vöru niður á hvern hrepp í sýslunni.
Allt um það er eigi annað fyrir að sjá,
en að vori komanda verði mjög víða
hart manna á meðal, einkum sökum
þess, að kýr hafa brugðizt hjá flestum
í vetur, sem kemur af því, að fæstir
gátu hirt töðu sína óhrakta í sumar,
þar sem mjög var rigningasamt fram-
an af sumrinu. Aptur á móti eru út-
hey hjá flestum góð.
Úr Árnessýslu, bréf dags. 10. jan.:
Tíðin má heita góð það sem af er, skepnu-
höld manna in beztu. Snjóar eru hér
litlir, frost nær engin; nú eru ær ný-
lega teknar á gjöf, en hvorki er búið
að taka inn hross né sauði. Hér til
sýslunnar kom ekkert gjafakorn. En
útlit er fyrir bágindi manna á meðal
með vorinu, einkum ef veturinn yrði
harður, þegar fram á kæmi. Hey
manna eru víðast næg að vöxtunum
til, en töluvert skemmd af bruna og
drepi.
Í Gullbringu og Kjósarsýslu hefur
tíð verið in bezta hingað til, en nú er
farið að taka fyrir jörð í Kjós og nær-
sveitunum. Haustafli var góður í
Reykjavík og Gullbringusýslu, en nú í
þessum mánuði hefur ekkert fiskazt,
nema á Suðurnesjum, í Garðsjó og Leiru,
og þar enda orðið mjög tregt um fisk,
nú sem stendur.
Vestanpóstur ókominn 2. febrúar.
Mannalát.
Fréttir þær að norðan, er vér höfð-
um heyrt í síðasta blaði, að Björn
prófastur Halldórsson í Laufási væri
látinn, hafa því miður reynzt sannar.
Hann varð bráðkvaddur 19. des. f. á.
Dagana á undan hafði hann kennt
sárinda fyrir brjóstinu, en verið þó á
fótum og við ritstörf. En er hann
þetta kveld ætlaði að ganga inn í
annað herborgi, hné hann niður í
dyrunum og var þegar örendur. Björn
prófastur var sonur séra Halldórs
Bjarnarsonar og fæddist á Skarði í
Þingeyjarsýslu 14. nóv. 1823. Eptir
að hann hafði lesið undir skóla hjá
séra Jóni Kristjánssyni og verið 4 ár
í Bessastaðaskóla, útskrifaðist hann
þaðan með bezta vitnisburði 1844.
Sökum vanheilsu gat hann ekki farið
til háskólans, sem hann þó hafði haft
í huga. Nokkur ár var hann barna-
kennari og svo fór hann á prestaskól-
ann og fékk þar 1. einkunn 1850.
Eptir það sigldi hann til Kaupmanna-
hafnar og var þar 1 ár, fremur til að
mennta anda sinn en beinlínis til
náms. Sumarið 1852 giptist hann
Sigríði Einarsdóttur, sem enn lifir.
Af börnum þeirra lifa einungis tveir
synir, Vilhjálmur, efnilegur bóndi og
smiður góður í Eyjafirði og Þórhallur,
sem var að taka embættispróf í guð-
fræði við háskólann í Kaupmannahöfn,
er síðast fréttist. Björn prófastur
vígðist sama ár og hann giptist og
varð aðstoðarprestur séra Gunnars
prófasts að Laufási. Árið eptir í des-
embermán. var honum veittur Laufás,
og sat hann þar síðan virtur af öllum
sem þekktu hann. Prestsetur sitt sat
hann prýðilega og reisti þar sannan
rausnargarð, því hann var alkunnur
fyrir gestrisni og höfðingsskap. Björn
prófastur var ið mesta göfugmenni,
ríkur í lund, en manna viðkvæmastur,
skörungur í héraði, tryggur og manna
ástsælastur. Ræðumaður var hann
talinn frábær og skáld gott, þótt eigi
sé margt prentað eptir hann. Hann
var og af byskupi landsins skipaður í
sálmabókarnefndina og sat í henni til
dauðadags. Öllum ber saman um það,
að þar sem hann féll frá, hafi merk-
astur prestur fyrir norðan land
gengið til hvíldar.
— Aðfaranótt 23. f. m. andaðist hér
í bænum frú Ragnheiður Smith, kona
konsúls M. Smiths. Hún fæddist í
Stykkishólmi 7. júní 1814 og var
dóttir hins þjóðfræga skörungs Boga
Benediktssonar frá Staðarfelli. Konsúl
Smith giptist hún 8. febr. 1838. Áttu
þau 5 börn, en nú lifir að eins 1
þeirra. Svo sem hún átti kyn til, var
hún mikil atgervis- og sæmdarkona
flestum fremur örlát og hjartagóð við
fátæklinga. Hafa því snauðir menn í
þessum bæ misst mikið, þar sem hún lézt.
Embættaveitingar og nafnbætur.
Landlæknisembættið er veitt sett-
um landlækni G. Schierbeck.
Skaptafellssýsla er veitt settum
sýslumanni þar Sigurði Ólafssyni.
Meistari Eiríkur Magnússon í
Cambridge er af konungi sæmdur
riddarakrossi dannebrogsorðunnar.
Leiðrétting:
Út af auglýsingu Einars prentara Þórð-
arsonar í síðasta blaði Suðra um, að það standi
á handritinu „í endann á blaðinu Skuld", skal
eg geta þess, að hr. Einar hafði þegar fyrir 4.
jan. þ. á. (þá er auglýsing hans er dagsett)
fengið frá mér talsvert MEIRA af handriti
í Skuld, heldur en eg eptir samningi var
skyldugur til að láta honum í té; en þar á
móti hefir honum gleymst að geta þess, að
hann hefir enn ekki að fullu greitt mér þá
borgun, sem hann eptir samningi er skyld-
ugur til. Rvík 18 jan. 1883
Jón Ólafsson,
ritstjóri, alþingismaður,
Ritstjóri og ábyrgðarmaður:
Gestur Pálsson.
Reykjavík. Prentari: EINAR ÞÓRÐARSON
