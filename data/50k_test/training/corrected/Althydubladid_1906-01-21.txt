ALÞÝÐUBLAÐIÐ
2. Blað.
Reykjavík, 21. Janúar 1906.
1. Árg.

Verkefnin.
Jeg sje að þið alþýðumennirnir hafið
nú sjálfir ráðist í að gefa út blað, til
þess að ræða ykkar eigin áhugamál,
og mjer finst þetta rjett hugsað í alla
staði, þegar dæmt er eftir reynslu
annara þjóða, því þó þær hafi átt
blöð margfalt stærri og fjölskrúðugri
en þau geta verið hjer í fámenninu,
og þau hafi getað beitt miklu meiri
orku og tíma við mál einstakra stjetta
og atvinnuvega, og haft vilja til þess,
þá hefur raunin orðið sú, að verk-
lýðurinn hefur þá fyrst farið að þokast
upp úr efnaleysinu og niðurlægíng-
unni, þegar hann fór að fá mentun
og einurð til að tala sínu máli sjálfur
með þekkíngu og alvöru.
Nú á vinnulýðurinn, iðnaðarmenn
og aðrir vinnuþiggjendur, öflug blöð
og bjargföst samtök í flestum löndum
Norðurálfu og víða í öðrum álfum.
Í Danmörku á verklýðurinn eitt stærsta
og aflmesta blað ríkisins. Líkt má
segja um Þjóðverjaland. Og einginn
sannsýnn maður ber á móti því, að
blöð og samtök verkamanna hafi átt
mikinn og góðan þátt í því, að lög-
gjöf og rjettarfar er nú að smálagast
í löndunum og verða mildara og rjett-
látara, og eins í hinu, að menn eru
nú margir hættir að tilbiðja óbundna
samkeppni sem hinn æðsta viðskifta-
guðdóm og farnir að reyna að hafa
dálítinn hemil á samviskulausri græðgi
og kúgun einstakra auðmanna og
gróðafjelaga, sem hirða ekkert um líf
eða líðan verkmanna og taka jafnvel
saman höndum til þess að neyða sína
eigin þjóð til að kaupa nauðsynjar
sínar helmíngi eða jafnvel margfalt
dýrara en þarf að vera, og stæra sig
af því, að geta kúgað hana sem
blóðugast.
Það er ekkert leyndarmál, að ýmsir
á meðal bestu og mentuðustu manna
heimsins horfa nú vonaraugum til
verkmannalýðsins og vona, að honum
auðnist með vaxandi mentun og sam-
tökum að bjarga menníngu vestur-
landanna, að minsta kosti, úr því
eymdarástandi, sem hún hefur verið í
og er enn í. Nálega eina vonin til
þess, að þjóðirnar hætti að myrða
hver aðra, er sú, að verkalýðurinn
aukist svo að valdi og menníngu, að
hann hætti að láta stjórnendur ríkj-
anna reka sig til slátrunar á blóð-
10
ALÞÝÐUBLAÐIÐ
vellina, sem alt af eru að verða sóða-
legri og sóðalegri, einkum meðal
kristnu þjóðanna.
Jeg þykist sjá af þessu fyrsta númeri
Alþýðublaðsins, að þið hafið töluvert
hugboð um, hvert þið munuð stefna
og að hverju þið ætlið að vinna, en
fullkomlega ljóst verður þetta auð-
vitað fyrst með tímanum, þegar reynsl-
an er búin að kenna, hverjir vegir
sje hagkvæmastir af þeim, sem fært
er að fóta sig á; en það þykist jeg sjá
í hendi minni, að verkmannasamtök-
um og verkmannablaði eða alþýðu-
manna getur því að eins orðið lífs
auðið og framgángs, að þau snúi sjer
með fullri djörfúng og heils hugar að
þeirri stefnu, sem heimurinn kallar
Sósíalismus og nú er aðalathvarf
verkmanna og lítilmagna hins svo-
kallaða mentaða heims.
Mjer er sú menníngarstefna kærust
af þeim, sem jeg þekki, og hefur leingi
verið, ekki síst af því, að það er sá
eini þjóðmálaflokkur, sem helst sýnist
hafa eitthvert land fyrir stafni, þar
sem mönnum með nokkurri tilfinn-
ingu eða rjettlætis- og mannúðar-
meðvitund er byggilegt.
Allar menníngarþjóðirnar, og Íslend-
ingar líka, sigla nú sem stendur stýr-
islaust út í bláinn, og jeg sje ekki
einu sinni að það sje nema einn og
einn sjervitríngur, sem hefur nokkra
laungun til að hugsa um, hvert bátinn
beri. Hann hröklast nú sitt á hvað í
sjávarrótinu og alt í áflogabendu inn-
anborðs, eins og meistari Jón segir
einhversstaðar.
Að vísu er það satt, að vilji sýnist
einhver vera í löggjöf og stjórn land-
anna til að þokast eitthvað áfram,
en af því alt er fálmað út í þokuna
og alt af sperrst við að breyta sem
allra minstu, þá verður oft úr þessu
fálmi eingu síður ránglæti og harðýðgi
en rjettlæti og mannúð, svo að
ýmist verður einstaklíngurinn rjettlaus
gagnvart mannfjelaginu, eða einstakl-
íngnum er leyft að skaða eða pína
þjóðfjelagið og hvorstveggja þess mætti
finna nóg dæmi við hentugleika.
Það er og satt, að minna starf er
fyrir Sósíalismusinn hjer á landi en
víðast erlendis, enn sem komið er,
og veldur það því mest, að efna-
jöfnuður manna hefur til þessa verið meiri
hjer en annarsstaðar, og eins hitt, að
hjer gat nálega hver maður komist
til hefðar og valda, sem lag hafði á
því og skap til þess að koma sjer við
útlenda valdið, eða sleikja sig upp
við það, þó hann væri fjelaus, svo
auðurinn var miklu síður einhlítur
til upphefðar hjer en víða annars-
staðar og því ekki eins eftirsóknar-
verður nema fyrir kaupmenn og aðra
þá, sem ætluðu að eyða honum í
Danmörku eða erlendis. Auðurinn
veitti hjer því varla aðra skemtun en
þá, að geta verið digurmæltur í sveitar-
málum og sligað vinnufólk sitt og
kotúngana í kríngum sig.
Nú þegar meginhluti valdsins er
ALÞÝÐUBLAÐIÐ.
11
kominn inn í landið, þá getur auð-
urinn betur náð sjer niðri, því nú
verður eingu síður barist hjer með
krónum til flokksigurs en með
mannkostum eða mannviti. Þetta
finna menn nú þegar meira og minna
ljóst, jafnvel örgustu heimskíngjar, og
því er auragræðgin nú að taka hjer
tröllaskref einmitt á þessum árum.
Eins er það, þegar iðnaðurinn fer
nú að magnast og iðnaðarfyrirtækin
að stækka, þá fara verkmenn fljótt
að finna muninn á vinnuveitendum
og vinnuþiggjendum, eða rjettara sagt:
vinnusölum, það er: þeim sem selja
handavinnu sína, og verkkaupendum:
þeim, sem kaupa vinnuna.
Einkum kemur þetta berlega fram,
þar sem hlutafjelögin magnast, þessi
ábyrgðarlausu og samviskulausu ill-
kvikindi, sem geta látið forstöðu-
mannsræfil reka burt eða sveita vinnu-
lýð sinn, án þess nokkur maður geti
hreyft hár á höfði peníngaharðstjór-
anna, sem hafa hann fyrir böðul á
verkamennina, til þess að hækka árs-
gróðann um nokkra aura og jafnvel
án þess að nokkur maður viti hverjir
hluthafarnir eða forráðamennirnir eru.
Við alt þetta fær alþýðublað og
verkmannasamtök nóg að starfa, og
er vel farið að hvorttveggja hefjist
nú þegar áður en stríðið og hatrið
magnast, því þá verður erfiðara að
ráða ráðum sínum í ró með hygg-
indum og rjettsýni, en án þeirra verður
ílt aðstöðu hjer sem annarsstaðar.
Það er og ekki til neins fyrir verk-
menn að fresta samtökunum, því hjer
eru komin mörg óræk merki sem sýna,
að þess verður nú ekki lángt að bíða
hjeðan af, að neyðin lemur þá menn
með svipum inn í samtökin, sem ekki
hafa vit til að fara það fúsir.
Úr því alþýðumenn eru svo vakn-
aðir, að þeir eru búnir að fá laungun
til að ræða málefni sín sjálfir, þá
mætti vel benda á ýms umtalsefni,
sem bæði nauðsyn og fróðleikur væri
að ræða, ef tími væri mjer ofurlítið
meiri aflögu en er, einkum á þessum
tíma árs, því það er mjög margt,
bæði í löggjöf, landsstjórn og fjelags-
lífi, sem er alt annað en sanngjarnt
í garð auðleysíngja og verklýðs, þó
vani og marginndrukkin rángindi og
tilfinníngarleysi hafi sljóvgað svo með-
vitund manna, að þeir menn jafnvel
sjá það ekki, sem þó sýnast heil-
skygnir að öðru leyti.
Mjer sýnist blaðið byrja myndar-
lega og í því bólar þó dálítið á hrein-
skilni og kjarki, sem alt af hressir,
og eins var mjer það bæði unaður
og undrun að sjá, að málið og eink-
um setníngaskipun er þar í heild
sinni bæði vandaðra og íslenskulegra
en á blöðum þeim og tímaritum, sem
vjer áttum áður og eigum enn. Þar
er tæplega nema ein setning, sem
hugsuð er á dönsku. Jeg óska þessu
blaði alls góðs.
Þorsteinn Erlíngsson.
12
ALÞÝÐUBLAÐIÐ.
Erum við undirlægjur eða undirstöður?
Alt fram á þennan dag hefir ís-
lenzka þjóðin ekki haft nema tvær
atvinnugreinar til að halda í sér
lífinu við, að heita má: landbúnað
og fiskiveiðar. Sjálfsagt er þess þó
ekki langt að bíða, að nýjar atvinnu-
greinir rísi hér upp svo um muni,
t. d. námagröftur og verksmiðjuiðn-
aður. En þó svo verði, er það á-
reiðanlegt að hinar verða eins og
þær hafa verið, undirstöðurnar, sem
velferð þjóðfélagsins og hagur hvíl-
ir á.
Nýjar atvinnugreinar geta ekki
bolað þeim burtu; verksmiðjurnar
geta ekki búið til mjólk úr vatni,
brauð úr mold eða kjöt úr grjóti, —
að minnsta kosti hugsa ég ekki svo
hátt eða langt. Það væri því fá-
sinna að lítilsvirða þessar atvinnu-
greinar eða slá slöku við þær. Hvað
göfugir, háfleygir og hugvitssamir
sem við verðum, munum við þó
jafnan láta matarþörfina ganga fyr-
ir öðrum þörfum, og þeir menn
verða okkur allra-þarfastir, sem
afla okkur matar í magann, þeirra
getum við sízt án verið.
Afurðirnar af þessum atvinnu-
greinum, landbúnaði og fiskiveið-
um, étum við, og þegar við erum
saddir, látum við afganginn í skift-
um fyrir minni háttar nauðsynjar.
Fiskurinn, kjötið og smjörið, sem
nefnt er í landsreikningnum »út-
fluttar vörur«, það eru matarleif-
arnar okkar, og hagur þjóðarinnar
er mikið metinn eftir því, með hve
háum tölum þessar »leifar« eru
tilgreindar. Að hleypa þessum töl-
um upp, það er einkennileg list og
mætti tilgreina mörg furðuleg dæmi
því til sönnunar. Höfðingjar þjóð-
arinnar safna svo miklu spiki og
fatadúði á sinn göfuga líkama, að
þeir verða líkari nykrum en mönn-
um — þá þverra »leifarnar«. »Stór-
skáld« og »stjórnspekingar« teygja
hanakambinn upp yfir alla hatta
og húfur og þykjast hver um sig
vera sjálfkjörinn konungur ef þjóð-
in að eins hefði rétta skoðun á sér
— þá þverra leifarnar. Sumir menn
temja sér þá list, að hafa hausa-
skifti á eignarréttinum ýmislega, án
þess þó að reka sig á landslögin,
þeir skríða í duftinu fyrir stjórn-
endunum, en fótum troða smæl-
ingja. Þeir eru kallaðir spekúlant-
ar, ráðdeildarmenn o. fl., og bera
menn mikið traust til þeirra, en
ekki vaxa »leifarnar« mikið fyrir
aðgerðir þessara manna.
Þá er enn fólk »af skárra tag-
inu« og það er einkum í kaup-
stöðum, sem eyðir á ári hverju
mörgum hundruðum króna í sáp-
ur og silki, léreft og línsterkju. Það
dansar sig uppgefið á veturnar, en
sleikir sólskinið á sumrin. En því
ALÞÝÐUBLAÐIÐ.
13
meira sem það strýkur sig og fág-
ar, því meira rýrna »leifarnar«.
En ef óbreyttur sjómaður suður
á Miðnesi eða vestur undir Jökli
rær báti á mið að morgni og kast-
ar fiski í fjöru að kvöldi, þá verð-
ur óðara krónunni meira í leifadálki
landsreikningsins.
Ef sveitabóndinn notar vel á-
burðinn sinn, hirðir vel garðinn
sinn, safnar miklu heyi, smalar vel
afréttinn og vandar vel vörur þær,
er hann sendir á markað. Þá togn-
ar leifadálkurinn drjúgum.
Búhöldurinn og sjósóknarinn eru
máttarstoðirnar í þjóðfélaginu, þeir
hafa mestan rétt til þakklætis og
viðurkenningar og þeir bera mesta
ábyrgð á velferð þjóðarinnar. Em-
bættismenn, gróðabrallsmenn og
landeyður eru ekki annað en mis-
jafnlega arðmikill fénaður á þeirra
heyjum.
En þrátt fyrir þetta eru þessir
menn undirlægjur »heldra fólksins«
svo kallaða. Þeir eru að háði
hafðir og störf þeirra lítilsvirt.
Hvað kemur til þess?
Er ekki spikið og silkið á em-
bættismanninum og hyski hans keypt
fyrir skatteyri erfiðismannsins?
Er ekki fjársjóður efnamannsins
samandregið erfiði margra fátæk-
linga?
Hvaðan koma landssjóði pening-
ar og hvaðan koma landsdrotni
leigur?
Hvorttveggja kemur úr forðabúri
náttúrunnar að eins gegnum hendur
erfiðismannsins.
Það er líkamlegt erfiði, sem liggur
til grundvallar fyrir þroska og þrif-
um allra manna.
Við, erfiðismennirnir, kvörtum
undan kúgun, ófrelsi og órétti, við,
mennirnir, sem einir getum lifað,
án þess að vera háðir öðrum stétt-
um, við, sem einir getum verið
frjálsir. Og óréttinn þolum við af
»æðri« stéttunum, sem alls ekki
geta lifað eða þrifist ef okkar miss-
ir við, sem skilyrðislaust verða að
vera okkur háðar.
Er ekki kominn tími til þess að
við förum að líta í kringum okkur,
förum að fálma eftir taumunum, sem
dregnir hafa verið úr höndum okk-
ar, að við förum að hafa meira
eftirlit með þjónunum okkar, em-
bættismönnunum, og dálætis-ómög-
unum okkar, sem lifa á rentum?
Er ekki kominn tími til þess, að
við förum að læra sjálfir í stað
þess að kenna embættismannason-
um undir embættispróf, svo þeir
eftir á eigi hægra með að traðka
réttindum okkar í skjóli þekking-
ar sinnar?
Ójú, tíminn er kominn fyrir
löngu, en réttan skilning og traust-
an vilja vantar enn, Við getum
lítið af eigin ramleik sem stendur,
en við skulum gera það sem við
14
ALÞÝÐUBLAÐIÐ.
getum, vera einhuga um að afla
þess, sem á vantar.
sjómenn og sveitafólk, erfiðis-
menn og undirgefnir! Rækið vel
þessi störf, sem þið hafið með
höndum, en reynið ekki að smeygja
ykkur undan þeim. Það er van-
sæmi fyrir ykkur og hnekkir fyrir
þjóðina. Aflið ykkur af fremsta
megni þeirrar þekkingar, sem tími
og ástæður heimta, með því einu
móti getið þið leitt nýja gullöld yfir
landið og unnið stétt ykkar þá við-
urkenningu, sem hún á skilið.
Í síðasta blaði bhium við grein-
arstúf með fyrirsögn; »Til verk-
manna«. Þar er sýnt fram á hver
þörf sé á því að erfiðismenn myndi
félagsskap með sér og ráði atvinnu-
málum sínum meira en þeir gera.
Rétt um það leyti, sem blaðið
var að koma úr prentsmiðjunni
fengum við vitneskju um að hér í
Rvík væri að myndast nýtt verk-
mannafélag, einmitt sama eðlis og
talað var um í áðurnefndri grein
að þörf væri á að stofna. Þetta
nýja félag á að heita Dagsbrún.
Undirbúningur undir stofnun þess
var fyrst hafinn milli jóla og nýárs
síðastl. en með því að undirbún-
ingur á lögum þess og fyrirkomu-
lagi öllu tekur langan tíma, verður
það ekki stofnsett formlega fyr en
um næstu mánaðamót.
Svo menn fái réttan skilning á
tilgangi þessa félagsskapar setjum
við hér stefnuskrá þá, sem farið er
eftir við stofnun hans.
Mark og mið félagsins á að vera:
að styðja og efla hag og atvinnu
félagsmanna.
að koma betra skipulagi á alt það
er snertir daglaunavinnu.
að takmarka vinnu á öllum sunnu-
og helgidögum.
að auka menningu og bróðurlegan
samhug innan félagsins.
að styrkja þá félagsmenn eftir megni
er verða fyrir slysum eða öðrum
óhöppum.
Félag þetta er gert fyrir þá
menn, sem stunda ýmislega erfiðis-
vinnu, þá er ekki telst til iðnaðar,
menn, sem án félagsskapar hljóta
að vera og verða að miklu eða öllu
leyti viljalaus verkfæri í hendi margra
vinnuveitenda. Með félagsskap þess-
um gefst mönnum færi á því, að
setja vinnuveitendum kosti eftir á-
stæðum — ráða sjálfir verðinu á
vinnukrafti sínum. Þetta félag er
því hið þarfasta fyrirtæki, og ættu
allir menn, sem því er ætlað að
ná til, að taka því tveim höndum.
Það er auðskilið að eigi félagið
að þrífast og koma að tilætluðum
notum, verður það að fá í sinn flokk
mikinn meiri hluta allra erfiðis-
ALÞÝÐUBLAÐIÐ.
15
manna hér í Reykjavík, því fleiri
sem ganga í félagið þess vísari verð-
ur vonin um góðan árangur af því.
Þeir menn sem koma hingað til
bæjarins úr öðrum bygðarlögum,
ættu allir að sjá sóma sinn og hag
í því að ganga í þetta félag, ætli
þeir á annað borð að stunda nokkra
erfiðisvinnu hér.
launin eigi að hvetja góð hjú til að
dvelja sem lengst í góðum vistum,
enda álít eg það einmitt holt og af-
farasælt fyrir báða málsaðila.
S. S.
Athugagrein.
Vinnuhjúa verðlaun.
Í 1. tölubl. Alþýðublaðsins hefir
einhver ritað um vinnuhjúaverð-
launin og telur hann tilgang þeirra
þann »að halda vinnufólkinu kyrru
i vistinni«. En þessi umsögn er að
nokkru leyti bygð á misskilningi.
Verðlaunin er hvorki annað eða
meira en viðurkenning til þeirra,
er dvalið hafa í vist yfir lengri tíma
og staðið vel í stöðu sinni. Vinnu-
hjúin eru sá hluti þjóðarinnar sem
minst ber á og lægstan hefir sess-
inn og því er það eigi nema mak-
legt að þeirra sé minst opinberlega
og sýnd viðurkenning, er taka öðr-
um fram í þeirri stétt, ekki einung-
is að því er snertir langan dvalar-
tíma í sömu vist, heldur og í iðni,
sparsemi og góðri hegðun. Verð-
launin eru því eigi annað en virð-
ingar og þakklætisvottur til þeirra,
er skara fram úr í þessu efni. Það
er því naumast hægt að kveða
sterkara að orði en það, að verð-
Í 1. tölubl. Alþýðublaðsins er grein
ein eftir Á. J., og hvetur hann þar
verkamenn til að taka höndum saman
um að gæta hagsmuna sinna og
réttar. Hann getur þess í greininni,
að hér hafi ekkert félag verið tekið
til starfa á þeim grundvelli, sem ætl-
ast er til að hið fyrirhugaða verk-
mannafélag starfi, nema Prentarafé-
lagið. Ég vil því skýra hinum heiðr-
aða höf. frá, að þrátt fyrir alla virð-
ingu fyrir Prentarafélaginu og öðrum
félagsskap í hinum ýmsu greinum
iðnaðarins, þá er hér eitt félag í
bænum, sem hefir staðið og starfað í
11 ár og er nú orðið útbreitt til hinna
fjölmennustu sjóplássa á Suðurlandi.
Félag þetta er sjómannafél. »Báran«.
Markmið þess er hið sama og verk-
mannafél. »Dagsbrún« hyggur að stefna
að, að því er mér er kunnugt. Til-
gangur þess mun því vera alveg hinn
sami. Ég er hissa á, að hinn heiðr-
aði höf. skyldi ekki líta betur í kring
um sig, áður en hann hljóp af stað
með greinina. Þess skal getið, að
ég hefi talað við ritstj. Alþýðublaðsins,
16
ALÞÝÐUBLAÐIÐ.
og er hann mér alveg samdóma um
þennan misskilning höfundarins.
Að öðru leyti er ég höf. samdóma
um það, að félagsskapur meðal al-
þýðuflokkanna þyrfti að vera meiri
en hann er. Vér verðum að geta
gert oss grein fyrir skyldum þeim,
sem hvíla á herðum vorum. Vér
verðum að læra að þekkja gildi vort.
Vér verðum að vita, að það eru tvö
öfl í þjóðfélaginu, sem sé framleiðsla
og eyðsla. Á framleiðslunni stendur
þjóðfélagið. — Alþýðuflokkarnir eru
framleiðendurnir; embættismenn og
hinir svokölluðu höfðingjar eyðend-
urnir. Á svitadropum hinna þreyttu
verkamanna lifa höfðingjarnir. Svita-
dropar verkamannanna eru peningar
höfðingjanna og eyðslufé spjátrung-
anna. Ottó N. Þorláksson.
Smávegis.
Að finna áttirnar af vasaúrinu.
Haldi maður úrinu þannig fyrir sér,
að litli vísirinn bendi á sólina, bendir
lína sú beint í suður, sem dregin er
frá miðpunkti skífunnar út að um-
máli hennar mitt á milli hans og
tölunnar XII.
DÆMI:
Þegar klukkar er VI að morgni,
heldur maður úrinu þannig, að litli
vísirinn bendir á sólina. Mun þá lína
sú, sem dregin er frá miðpunkti
skífunnar að tölunni IX, sýna hvar
suður er.
Sé klukkan VI að kveldi og litla
vísinum bent á sólina, stefnir línan,
sem dregin er frá miðpunktinum til
tölunnar III, beint í suður.
Ath. Þessi regla gildir ekki nema
því að eins að úrið sé rétt, — að,
þegar kl. er XII á hádegi, þá sé sól
beint í suðri.
Gátur.
1. Tveir menn rendu bátum sínum
saman í fiskiróðri. Þá kallar sá sem fyrri
varð til máls: »Hvað heitir þú, maður
minn?« Hann svarar: »Ef þú tekur fyrsta
og seinasta stafinn af nafninu mínu, verð-
ur eftir nafn á þarfasta hlutnum í bátn-
um mínum. En hvað heitir þú?« —
»Ef þú tekur fyrsta og seinasta stafinn af
nafninu mínu, verður eftir nafn á hlutn-
um, sem kom síðast upp á önglinum
mínum«.
2. Hvert er það íslenzkt karlmanns-
nafn með 5 stöfum, sem hljóðar eins,
hvort sem það er lesið aftur á bak eða
áfram.
Skrítlur.
Prestur: »Það er gott að borða
hrossakjöt, — það sparar mat«.
1. kerling: »Hvernig er veðrið úti«.
2. kerling: »O-sona. Hann rokkar
þetta á öllum áttum — stóð beint í fangið
á mér þegar ég kom út, en bakið þegar
ég fór inn«.
Prentsmiðjan Gutenberg.
