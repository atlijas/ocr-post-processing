Kostar hér á landi
1 kr., utanlands
kr. 1,50.
FRAMSÓKN.
BLAÐ ÍSLENZKRA KVENNA.
Gjalddagi 1. júlí.
Uppsögn skrifl.
f. 1. okt.
VI. ár.
Reykavík, Desember 1900.
12. tbl.
Aldarkveðja.
Ó, farðu vel bjarta og blessaða öld,
er burt svífur tímans í geimi!
þú letraðir margt á þinn menningarskjöld,
sem merkast er talið í heimi.
Já, synirnir þínir bezt sýndu oss það,
er samtíðin lærði að meta,
og gufu og rafmagn þeir réttu oss að
og ritin, er dáið ei geta.
Þó kúgun ei hyrfi né skuggaleg ský,
er skömm gerðu frelsinu bjarta,
að hugsjónum ágætum ertu þó ný,
þeim auðnum er dýrmætt að skarta.
Og geislum þú varpar á ókomin ár
um aldanna svifhröðu raðir;
þú lifir og ríkir, þó leggistu nár,
því ljósið er hamingju-faðir.
Þú gnæfir svo hátt yfir aldanna fjöld
og ert nú til viðar að renna.
Vér kveðjum þig nafnfræga, nítjánda öld,
er náttljósin síðustu brenna.
Kúgunkvenna.
Þessi bók er ný a íslenzka bókamarkaðinum, en hún
hefur verið lesin og rétt metin af enskum konum allan
síðari hluta þessarar aldar. Hún hefur tvisvar verið þýdd
á danska tungu, í síðara sinni af dr. Georg Brandes, er
lýkur miklu lofsorði á hana, enda hljóta allir að gera
það, er lesa hana með góðri dómgreind og unna frelsi
jafnrétti mannanna. Höfundur hennar, frelsisvinurinn og
heimspekingurinn John Stuart Mill, fæddist í Lundúnaborg
1806. Faðir hans var hár embættismaður, og sonurinn, sem
var bráðgáfaður og snemma settur til mennta, komst
líka í góða stöðu og varð einhver mesti merkismaður
samtíðar sinnar; en það var ekki staða hans í mannfé-
laginu, er skóp hið mikla álit hans bæði í föðurlandi
hans og meðal annara þjóða, heldur voru það hin skarp-
lega rituðu heimspekilegu rit hans, er hafa verið gefin
út á Englandi og víðar hvað eftir annað.
Þetta er önnur bókin, sem þýdd hefur verið á ís-
lenzka tungu eftir þennan mikla ritsnilling, og kvenfé-
lagið á miklar þakkir skilið fyrir að hafa komið henni
á prent, því að hverri konu giftri og ógiftri er afar-
nauðsynlegt að kynna sér hana, til þess að fá réttar hug-
myndir um frelsi sitt og réttindi sín skýrðar með skörpum og
skynsamlegum rökum. Hver sú kona, er les hana með
eftirtekt, græðir að minni hyggju á engum lestri fremur
það, sem henni er þarflegt að vita, og þótt sumum kunni
að þykja málið a henni strembið, þá liggur svarið nærri,
að þess konar rit eru á öllum tungumálum ekki eins
auðveld og alþýðubækur. Þýðingin er svo af hendi
leyst, að vel má við una, og íslenzkum konum er eins vel
trúandi til að skilja það, sem þær lesa, og erlendum kon-
um, en að þær hafi viljað lesa hana og getað skilið
hana, sést af því, að svo margar útgafur eru til af henni.
Það er vonandi, að sem flestar Íslands dætur lesi bókina
og að hún beri þroskaða ávexti á komandi öld.
Lispet.
(Eftir Rudyard Kipling).
(Niðurl.). Hún þerraði tárin af kinnum sínum, fór heim
til prestskonunnar og sagði: »Hann kemur aftur og held-
ur brúðkaup sitt til mín, hann fór bara heim til fólks-
ins síns til þess að segja því frá því«. Og prestskon-
an klappaði á vangann á Lispet og sagði: »Já, hann
kemur vafalaust aftur«. En að tveim mánuðum liðnum
fór að bera á óþolinmæði hjá Lispet, og þá var henni
sagt, að Englendingurinn hefði ferðazt yfir hafið til Eng-
lands. Hún þekkti England, því að hún hafði lesið
landafræði handa byrjendum, en með því að hún var
barnfædd uppi í Halöndunum hafði hún enga hugmynd
um víðattu hafsins. Það voru til í húsinu spil, eins kon-
ar landsuppdráttur, settur saman af litlum stúfum. Að
þessu hafði Lispet leikið sér, þegar hún var barn, og
nú tók hún það aftur fram og sat við að leggja saman
stúfana á kvöldin, og meðan hún grét án afláts, reyndi
hún til að hugsa sér, hvar Englendingurinn væri. En
með því hún hafði enga hugmynd um fjarlægð né gufu-
skip, gerði hún sér mjög rangar hugmyndir. En þó að
þær hefðu verið keipréttar, hefði það ekkert stoðað
hana, því að Englendingnum datt sízt af öllu í hug að
koma aftur og kvænast stúlku ofan úr Hálöndunum.
Hann hafði alveg gleymt henni og var nú að veiða
fiðrildi í Assam. Seinna reit hann bók um Austurlönd,
en nefndi ekki Lispet í henni.
Þegar fjórðungur árs var liðinn, fór Lisbet á hverj-
um degi til Narkunda, til þess að reyna að finna Eng-
lendinginn sinn a Muttiani-veginum. Hún huggaðist af
ferðum þessum, og þegar prestskonan varð þess vör,
hélt hún, að nú væri hin ósæmilega heimska á flótta
rekin. En ekki lét Lispet samt lengi huggast, og nú
varð hún æ meir og meir sorgbitin. Þá hélt prests-
konan, að tími væri til kominn að segja henni,hvern-
ig í öllu lá — að Englendingurinn hefði að eins lof-
að að eiga hana til þess að gera hana rólega — að
hann hefði aldrei meint neitt með því, sem hann hefði
sagt, og að það væri fram úr hófi órétt og ósæmilegt,
að Lispet vildi giftast Englending, sem væri af miklu
göfgara og betra kyni en hún, og sem auk þess hefði
lofað enskri stúlku eiginorði. En Lispet sagði, að það
gæti fráleitt átt sér stað, með því að Englendingurinn
hefði sjálfur talað, að hann elskaði hana, og prestskon-
an hefði sjálf fullvissað sig um, að hann kæmi aftur.
»Þá er bæði þér og hann hafið sagt það, hvernig
getur það þá verið ósatt?« spurði Lispet.
»Við sögðum það bara til að friða þig, barnið gott!«
svaraði prestkonan.
»En þá hafið þið logið að mér!« sagði Lispet, »bæði
þér og hann«.
Prestskonan svaraði því engu, en hristi að eins höf-
uðið. Lispet þagði líka, en gekk svo ofan í dalinn og
kom aftur klædd sem Hálandastúlka — mjög óhrein, en
þó ekki með hringi í nefi og eyrum. Hárið var fléttað
með svörtu bandi í písk uppi á höfðinu, eins og á þeim.
»Eg sný aftur til þjóðflokks míns«, sagði hún. Þið
hafið drepið Lispet. Nú lifir bara dóttir gömlu Jadéh,
pahari-stúlka, sem trúir á Tarka Devi. Þið Englending-
ar eruð allir lygarar«.
Prestskonan varð dauðhrædd, þegar hún heyrði
að Lispet kastaði trú sinni og fór aftur að tilbiðja guð
móður sinnar, en þegar hún var búin að átta sig, var
Lispet farin brott og sást aldrei síðar á prestssetrinu.
Hún þýddist nú að eins hinn ómenntaða þjóðflokk
sinn, og það var rétt eins og hún vildi bæta honum þann
tíma af lífi sínu, er hún hafði verið fráhverf honum.
Skömmu síðar giftist hún viðhöggvara, er barði hana,
eins og venja er hjá pahari-þjóðflokknum, og fegurð
hennar hvarf óðum. Prestskonan sagði, að þessir heið-
ingjar gætu gert allan þremilinn og Lispet mundi alltaf
hafa verið heiðin í hjarta sinu.
Lispet varð mjög gömul; hún talaði alltaf rétt og við-
stöðulaust enska tungu, og þegar hún var drukkin, sagði
hún stundum ævisögu sína. En ótrúlegt var það, að
hin hrukkótta og gremjulega subba hefði einu sinni
verið hin orðlagða Lispet frá prestssetrinu Kotgarh.
Góð ráð.
Púðursykur er ágætt rað við hixta.
Til þess að verjast kvefi er gott að hafa pappa á
brjóstinu, því að þá kemst ekki súgur að því.
Til þess að varna því að flær komi í rúm, er gott
að láta kamfórumola í rúmin.
Gler verður fagurt og gljáandi, ef það er fægt með
pletsápu.
Að hafa lítið eitt af steinolínu í fataþvott er mikill
vinnusparnaður, en þá verður að sjóða þvottinn.
Í VERZLUN
Sturlu Jónssonar
VALLARSTRÆTI 4.
fást
Slifsi. Slifsisborðar.
Heklugarn. Zephyrgarn.
Fiskigarn.
Tvisttau. Flonnel.
Léreft bl. og óbl., tvíbreitt og fjórbreitt.
Gardinutau. Svuntu- og kjólatau o. fl.
Vetrarsjöl o. fl. ofl.
John Stuart Mill.
,Kúgun kvenna'.
Islenzk þýðing.
Gefin út á kostnað
„hins íslenzka kvenfélags“,
Bók þessi er til sólu hjá bóksölumönnum í Reykja-
vík. Kostar í kápu kr. 1,50.
FRAMSÓKN
kostar 1 kr. hver árgangur (12 tölubl.), erlendis 1 kr. 50 a.
Nýir kaupendur að næsta árgangi 1901 geta fengið sem
kaupbæti allan árganginn 1900 fyrir að eins 50 aura, eða
fyrir 1 kr. 50 a. báða árgangana, er borgist um leið og pant-
að er. Nýir kaupendur gefi sig fram sem fyrst. Ungfrú Ólafía
Jóhannsdóttir, sem nú dvelur erlendis, mun halda áfram að
rita í blaðið. Allir vinir »Framsóknar« eru beðnir að styðja
að útbreiðslu hennar.
UNDIRSKRIFUÐ tekur að sér að straua hálslín
o. fl. eptir nýjustu tízku; gengur einnig heim til
fólks að straua, ef þess er óskað og kennir stúlkum.
Vesturgötu 13 (Dúkskoti).
Kristín Jónsdóttir.
Glasgow-Prentsmiðja,
þar sem þetta blað er prentað. tekur til prentunar
fyrir mjög lágt verð: blöð og smáritlinga, erfiljóð,
grafskriftir, markaskrár, kvittanaeyðublöð, reikn-
inga- og bréfhausa og allskonar smávegis. Letur
fallegt skírt og fjölbreytilegt og prentun fullt eins
smekklega af hendi leyst, sem í öðrum stærri
prentsmiðjum hér.
Útgefendur:
Jarþrúður Jónsdóttir. Ólafia Jóhannsdóttir.
Glasgow-Prentsmiðja.