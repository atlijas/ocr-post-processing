Blaðið hefur enga
fasta áskrifendur.
Hvert nr. kostar 5
aur., er borgist við
móttöku.
ÍSFIRÐINGUR
EIGANDI: MÁLFUNDAFÉLAGIÐ »VÍSIR«
Blaðið flytur augl.
um bæinn og grend-
ina fyrir 50 a. hvern
þuml. dálks. Af-
sláttur, ef oft er
auglýst hið sama.
I. ár. Nr 1.
ÍSAFJÖRÐUR
9. septembermán.
Ritstj.: J. FRÍMANN
Prentsm. St. Runólfssonar
Lof’ mér inn!
—:o:—
Ungur er ég, ekki stór,
út verð samt að fara’ á kreik.
Margur knárri fyrri fór
að framast ögn í hildarleik,
því komi að mér kappaval
ég kvíði fyrir, drottinn minn!
Best ég hygg að sitja í sal
hjá svanna blíðum, — lof’ mér inn!
»Ísfirðingur«, orku smár,
er mitt heiti, lítið get;
enginn feldi yfir tár
af ást til mín, þá skírast lét,
því vottar engir voru við
og vígður enginn klerkurinn,
hafnað því var hölda-sið,
en — hérna kem ég! — lof’ mér inn!
Lítill er ég ljúfa mær
lát það ekki fá á þig,
— ef að kossinn ungrar fær
mun oftast strákur herða sig —
nú vex ég bráðum, vertu góð,
ég vermi »máske« rjóða kinn.
En lítt’ á úti lengi stóð.
og — lof’ mér nú að koma inn!
»ÍSFIRÐINGUR« heitir þetta litla blað,
sem nú hefur göngu sína í fyrsta sinni.
Er hann einkum ætlaður Ísfirðingum og
nærsveitamönnum. Mun hann því einkum
fjalla um bæjarmál og annað það, er hon-
um þykir þörf að minnast á, og ekki fara
í launkofa með það, er lýðum þarf að
vera ljóst.
Ýmsir hafa talað um, að þörf væri á
svona löguðu blaði, ekki síst fyrir þá sök,
að »Haukur« og »Þjóðv. ungi« vilja ó-
gjarnan sinna smámálum og svo kallaðri
hreppapólitík. »Haukur« er, eins og kunn-
ugt er, sögu- og fræði-blað, sem álítur sér
óskylt mál annað en það, sem grípur bein-
línis inn í verkahring hans. »Þjóðv. ungi«,
sem einkum leggur stund á stór-pólitík
landsins, þykir aftur á móti einrænn,
sjálfum sjer bestur og eigi við allra hæfi.
»ÍSFIRÐINGUR« gerir ekki ráð fyrir
nokkurri ákveðinni blaðatölu yfir árið,
enda er hver sjálfráður um það, hvort
hann vill kaupa 1 eða fleiri nr. Megin
reglan er, að hvert nr. borgist við móttöku.
Verði »Ísfirðing« vel fagnað, sem vænta
má, í svo fjölmennum bæ, þá mun hann
láta sjá sig oftar en ella. Svo býst hann
og við góðum viðtökum hjá nágrönnunum,
þó lítill sé og ekki mikill fyrir sér.
Að svo mæltu felur »Ísfirðingur« frjáls-
um og óháðum kaupendum framtíð sína,
og óskar að góðum mönnum og réttsýnum
megi jafnan vel farnast.
„Dropinn holar steininn“.
Það hefur oft verið brýnt fyrir mönn-
um, hve samtök góðra manna séu nauð-
sýnleg til þess að fá gagnlegu málefni
framgengt. En hve erfitt er ekki að fá
menn til þess að trúa því og sannfærast
um það. Menn halda oft, að þýðingar-
laust sé að byrja, ef ekki er hægt að byrja
svo miklu nemi, en gæta þess ekki, að
»dropinn holar steininn«. Meiru skiftir, að
rétt og skynsamlega sé byrjað og með
einbeittum áhuga og fylgi, en að stórt spor
sé stígið í fyrstu og vígamannlega af stað
farið.
Þannig er því og varið með kaupfé-
lagsskapinn, engu síður en hvern annan
góðan félagsskap. Mest er undir því kom-
ið, að grundvöllurinn, sem hann er byggð-
ur á, sé traustur. Hitt skiftir minnu þó
fjárframlög einstaklingsins séu ekki mikil
í fyrstu. Ef fyrirhyggja, ráðdeild og á-
hugi eru samfara, vaxa þau ótrúlega fljótt.
Vöxtur og afl hinna bresku kaupfélaga
sannar þetta best, og er það að þakka hinu
góða og heilbrigða verslunarfyrirkomulagi
þeirra. Gegnir því furðu, hve menn eru
seinir að átta sig á þessum gullvæga fé-
lagsskap.
Þó eru menn nú, á hinum síðustu tím-
um, dálítið farnir að opna augun, og nokkr-
ir hinir skarpskygnari sjá næstum skýrt
og greinilega, að fyrirkomulag og verslun-
armáti pöntunarfélaganna íslensku er ó-
hafandi og enginn sannur gróðavegur.
Meðlimum pöntunarfélaganna safnast aldr-
ei arðberandi höfuðstóll eða innstæða, og
geta þeir því aldrei orðið fjáðir menn af
félagsskap þessum einum.
Svo er fyrir að þakka, að ekki eru Ís-
firðingar öllum öðrum sjóndaprari, því
nokkrir menn hafa nú í sumar bundist
samtökum og sett á laggirni svo lítið kaup-
félag með alt öðru fyrirkomulagi en pönt-
unarfélögin. Hafa lög verið samin fyrir
félag þetta, og mun »Ísfirðingur« flytja les-
endum sínum lög þessi smátt og smátt,
dálítinn kafla í hverju nr. meðan þau
endast.
Ef lesendur blaðsins hafa gaman af að
eiga lögin og lesa þau í einu lagi verða
þeir að muna eftir því, að halda »Ísfirð-
ing« saman.
Ýms eru þau atriði í lögum þessum,
er ekki verður hægt að fullnægja þegar í
stað, en það þótti hyggilegra að semja
lögin svo fullkomin í fyrstu, að ekki þurfi
undir eins að breyta þeim og auka inn í
þau, þó félagið stækki að mun. En það
er ósk og von stofnendanna, að menn sjái
sjálfir sinn eiginn hag og snúi sjer því eftir
mætti að þessum félagsskap, þegar þeir
hafa kynt sjer lögin. Þó hver hafi ekki
miklu að miðla, þá er það þó víst, að
»dropinn holar steininn«.
Til grundvallar fyrir lögum þessum,
sem hér ræðir um, er lagt frumvarp til
kaupfélags laga eftir Torfa skólastjóra í
Ólafsdal, sem er prentað í Andv. 18. árg.
Heita þau: lög fyrir kaupfélag
Ísafjarðarkaupstaðar og byrja á þessa
leið:
Nafn félagsins, takmörk
og skifting
1. gr. Félagið heitir kaupfélag Ísa-
fjarðarkaupstaðar. — 2. gr. Félagið nær
yfir Ísafjarðarkaupstað og nærliggandi
hreppa, er óska að eiga viðskifti við fé-
lagið á þessum aðal aðsetursstað félagsins.
— 3. gr. Félagið skiftist í deildir. Geta
10 menn eða fleiri myndað deild, eftir því
sem bezt hagar til og mönnum kemur
saman um.
Tilgangur félagsins.
4. gr. Tilgangur félagsins er. 1. Safna
stofnsjóð (veltufé) með tillögum frá félags-
mönnum, til þess að geta ávalt keypt út-
lendan varning fyrir borgun út í hönd.
2. Safna varasjóði til að tryggja framtíð
félagsins. 3. Útvega þann varning, sem
félagsmenn þarfnast frá öðrum löndum,
án milligöngu kaupmanna. 4. Bæta þær
vörur sem félagsmenn selja, og koma þeim
í gott álit og sem hæst verð. 5. Auka
þekkingu félagsmanna, einkum hvað snert-
ir félagsskap og verklegar framfarir, og
að stofna sjóð í þessu skyni, sem nefnist
fræðslusjóður. 6. Efla hvers konar
framfarir að öðru leyti, sem félagið fær
viðkomið. 7. Koma sér í samvinnu við
sams konar félög hér á landi.
Inntökuskilyrði.
5. gr. Til þess að fá inngöngu í félagið
og hafa félaga rétt, útheimtist: 1. Að eiga
heima á félags svæðinu. 2. Að samþykkja
lög félagsins með því að rita nafn sitt,
stöðu og heimili í þar til gerða bók, er
heitir Félagsmannalisti, og láta inn-
færa nafn sitt í Stofnfjárbókina, sem
eiganda einhvers hluta stofnfjár. 3. Að
borga strax inngöngu-eyri, 1 krónu. 4. Að
kaupa og borga undir eins minsta kosti
1/4 stofnbréfs, sem hljóðar upp á 5 kr.
(heilt stofnbréf 20 kr.) og hina 3/4 hluta
stofnbréfsins áður 18 mánuðir eru liðn-
ir frá inntökudegi, þannig: 1/4 innan 6 mán.
2/4 innan 12 mán. og 3/4 innan 18 mán.
5. Að versla við félagið, undir eins og
stofnfjárupphæð leyfir, að minsta kosti fyrir
50 kr. á ári. — 6. gr. Félagsstjórnin ræður
hverjir teknir eru í félagið og úrskurðar
það á fundum sínum, en leitað getur hún
samþykkis fulltrúafundar. (Framh. næst.)
Dálitlar skottulækningar.
Gleðilegur vottur um dálitla rænu hjá
bæjarbúum hér eru þó þessar skottulækning-
ar, sem farið er nota við vegina hér um
tangann. En ekki mundi t. d. Akureyrar-
búum þykja mikið kveða að lækningum
þessum. Enda mundi fleirum en þeim
þykja all-einkennileg vegagerðin sú í fyrra,
um upptangann. Dálítil vegmynd sést
aftur á móti á þeim spottum, er gerðir
hafa verið í sumar neðar á tanganum,
enda þótt ekki verði sagt, að þeir rísi
svipmiklir og fagrir upp frá jafnsléttu.
Lakast af öllu er þó skurða- og lokræsa-
leysið með fram vegspottum þessum, sem
gerðir eru, því án þeirra eru vegir varla
að hálfu gagni. Geta þess konar vegir
naumast talist meira en dálitlar skottulækn-
ingar, og því fé naumast skynsamlega
varið, sem haft er til þess að jafna jörðina,
svo að vatnið eigi sem hægast með að renna
yfir og hjálpa til. Vonandi er samt, að
vegabæturnar taki æ meiri og meiri fram-
förum, og að ræsi verði gerð gegnum
bæinn, svo að vatn og skólp geti runnið
til sjáfar, en verði ekki látið gufa upp
þar sem það er komið.
Hvar eigum vér að leita að
sótara bæjarins?
Hvert eigum vér bæjarbúar að snúa oss,
þegar vér þurfum að láta hreinsa ofnpípur
vorar? Oss er upp á lagt í lögreglusam-
þykt bæjarins frá 1. apr. 1894, VI. kap.
49. gr., að sjá húsum vorum borgið í þessu
tilliti. Þar er mælt svo fyrir: »Húsráðend-
ur skulu tvisvar á ári láta hreinsa reyk-
háfa í húsum sínum, þ. e. fyrir miðjan
apríl og miðjan október ár hvert«. Þrátt
fyrir þessa fyrirskipun hefur, það vér vit-
um, ekkert verið gert til þess að greiða
fyrir því, að húsráðendur geti fengið mann
til þess að hreinsa reykháfa sína. Og þó
að sumir geti fengið einhvern til þess að
gera þetta verk, eða geri það sjálfir, þá
er það ekki lögreglustjórninni að þakka.
Sakir þessa fyrirkomulags, sem hingað
til hefur verið, vanrækja sumir húsráðend-
ur að hreinsa eða láta gera það. Veldur
þetta hættu, eigi að eins fyrir þeirra hús,
heldur og fyrir þau hús, er nálægt standa,
enda þótt þar sje hreinsað og að öðru leyti
fyllilega haldið við samkvæmt fyrirmæl-
um lögreglusamþyktarinnar.
Vér förum því þess á leit, að hin hátt-
virta bæjarstjórn vilji vera svo góð og líta
á þetta mál, og breyta því í betra horf,
helst á þann hátt, að einhver sérstakur
maður hafi þetta starf á hendi gegn sann-
gjarnri borgun úr bæjarsjóði. Ætti hann
svo að fylga þeim reglum er honum væru
settar og álitnar væru fullnægjandi. Hæfi-
legt gjald yrði að leggja á húsráðendur
og álítum vér að nægja mundi að hafa
það 75 aura fyrir hvern reykháf með til-
heyrandi pípum í hverju einloftuðu húsi.
Vér fjölyrðum ekki meira um þetta að
sinni, en vonum að máli þessu verði gaum-
ur gefinn svo fljótt sem við verður komið.
Nokkrir húsráðendur.
Til gagns eða gamans.
Verið getur, að menn geti stundum
haft gagn af því, að finna þyngd nauta
með mælingu. Oft má það líka verða til
gamans, til þess að sjá hve nærri fer t. d.
um kjötþyngdina.
Gildleiki nauta er mældur með sterk-
um mæliþræði, ekki grófum, rétt aftan við
bógana, og er þétt mælt svo þráðurinn
mótist inn í hörundið. Gildleikinn er tek-
inn í þumlungatali. Þá er mælt eftir
hryggnum frá fremri rönd herðablaðsins
og aftur á tortu, svo rétt horn myndist ef
bein lína gengi frá lengdarlínunni niður á
konungsnef. Lengdin er talin í þumlung-
um. Nú er þumlungatala gildleikans
margfölduð með sjálfri sér og það sem út
kemur með þumlungatölu lengdarinnar,
því sem þá kemur út skal skifta með 270.
Kemur þá út öll þyngdin í pundum. Setj-
um dæmi: Naut sem er 55 þuml. gilt og
53 þuml. langt mundi vera 593 pd. og tæp
80 kv. 55 × 55 = 3025; 3025 × 53 =
160325 : 270 = 593⁴³/₅₄ pd. Þessi þyngd
reynist fremur of há en of lá, sem svar-
ar 4%.
Ef menn vilja nú vita hver kjötþyngd-
in muni vera, þá eru 48 þumlungar teknir
af gildleikanum og margfaldaðir með 4
sem verða pd. Þá þumlunga tölu, sem
eftir er af þuml. tölu gildleikans, skal
svo margfalda með 12, og verða það
líka pd.
Tökum dæmi af sama nautinu: 48 × 4
= 192 pd.; 7 × 12 = 84; 192 + 84 =
276 pd. af kjöti.
Þegar menn iðka þessar mælingar, þarf
ekki miklu að skakka.
þegar naut eru rekin eða flutt á annan
hátt langan veg, þá léttast þau oft töluvert.
Þegar svo þyngdarmunurinn á kjötinu er
metinn til peninga, og því bætt við annan
kostnað, er af fluttningnum leiðir, þá má
sjá hvort þetta borgar sig, þegar miðað
er við kjötverð á hinum ýmsu stöðum.
Búi.
Þér ungu meyjar, menn og frúr, sem óskið
að temja yður þá fögru list, að geta tekið
til máls á mannfundum, þjóðfundum og þing-
um, þér ættuð að ganga í málfundafélagið
»Vísir« hér í bænum. Þar reyna menn að temja
sér að taka skipulega til máls, standa upp, biðja
um orðið og láta svo skoðun sína í ljósi, ljóst
og greinilega, en hinir sitja og hlusta á. Er
þessi aðferð all-ólík þeirri, sem venjulega á
sér stað á amtráðsfundum, sýslufundum og
málskrafsfundum karla og kvenna á gatna-
mótum og öðrum hagkvæmum stöðum.
Reynið að brjótast fram úr því.
Ef einhverjir fullorðnir vilja, geta þeir
fengið tilsögn hjá mér, og byrjað hér eftir
hvenær sem þeir kjósa helst.
Auk Þess, sem ég hef áður auglýst,
veiti ég nú þeim tilsögn er vilja læra að
færa tvöfalt bókhald (líka kallað ítalskt-
bókh.). Svo veiti ég og tilsögn í rúm-
málsfræði, sem hver maður þarf að kunna
dálítið í. — Ísafjörður. — J. Frímann.
