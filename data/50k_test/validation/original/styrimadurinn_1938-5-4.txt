STÝRIMAÐURINN
MIÐVIKUDAGINN 4. MAÍ 1938
Greinagerð stjórnar og samninga-
nefndar Stýrimannafélags íslands
um deiluna við atvinnurekendur.
Stjórn og samninganefnd
Stýrimannafélags Islands þyk-
ir hlýða að gera nokkuö nán-
ari grein fyrir deilu þeirri,
sem stýrimenn á verzlunar-
skipaflotanum eiga nú í við
atvinnurekendur, en áður hef-&#39;
ir komið fram opinberlega.
Þykir okkur þetta því fremur
sjálfsagt, þar sem fram hafa
komið ýmsar rangfærslur í
blöðum og verulegar tilraun-
ir verið gerðar til að blekkja
almenning.
Vinna stýrimanna.
Á verzlunarskipunum, að
varðskipunum meðtöldum,
munu vera starfandi um 40
stýrimenn. Þessir menn eru
allir í Stýrimannafélagi ís-
lands. Félagið var stofnað ár-
ið 1919 og telur það nú milli
60 og 70 félagsmenn, og eru
í því svo að segja allir þeir,
sem lokið hafa meira prófi,
og hafa réttindi til að vera
stýrimenn í utanlandssigling-
um.
Til þess að geta orðið stýri-
menn þurfa menn auk þriggja
vetra skólanáms nú, áður
tveggja, að hafa verið hásetar
í þrjú ár.
Með þjóðum, þar sem mikið
er um siglingar og mörg skip
eru menn skamman tíma
þriðju stýrimenn,&#39; en á því er
venjulega byrjað, og komast
því mjög fljótt upp í það að
verða aðrir stýrimenn, aðrir
stýrimenn fyrstu stýrimenn
og fyrstu stýrimenn skipstjór-
ar, en með okkur íslending-
um er allt öðru máli að gegna,
hér er skipakostur lítill, og því
lítið um breytingar, og stýri-
menn hækka ekki í stöðum.
Þannig er það, að hjá Eim-
skipafélagi Islands eru sumir
fyrstu stýrimenn komnir að
sextugu, en aldurshámarkið er
60 ár, þriðju stýrimennirnir
sumir eru menn um fertugt,
og sjá ekki fram á, að neinar
breytingar geti orðið á stöðu
þeirra og þá einkum eftir að
stjórn Eimskipafélagsins gekk
inn á þá braut, að veita ein-
um skipstjóra, sem er orðinn
sextugur, leyfi til að halda
áfram starfi og hélt stjórn fé-
lagsins þar með sig ekki að
reglugerð, sem hún sjálf á sín-
um tíma samdi. Afleiðingin af
þessari ráðstöfun er vitanlega
sú, að sá stýrimaður, sem hafði
átt að verða skipstjóri við
brottför þessa manns, heldur
áfram að vera 1. stýrimaður,
sá annar stýrimaður, sem
hefði átt að fá stöðu fyrsta
stýrimanns heldur áfram að
vera annar stýrimaður og
þriðji stýrimaður, sem hefði
átt að vera annar stýrimaður
sá vonir sínar að engu orðn-
ar og verður áfram að vera
í sinni stöðu.
Með þessu þykjumst við
hafa sýnt fram á það, að
framamöguleikar stýrimanna
eru afar litlir, og alt aðrir
en stjórn Eimskipafélagsins
hefir viljað vera láta á und-
anförnum árum, þegar hún
hefir samið við stýrimenn.
Kaup stýrimanna og kjör.
í samningum stýrimanna,
við Eimskipafélögin, er vinnu-
tíma þeirra engin takmörk
sett, nema þegar skipin liggja
1 Reykjavík, þá eiga þeir 2.
og 3. stýrimaður að vera um
borð sinn sólarhringinn hvor.
Nú kemur það oft fyrir, að
meðan skipin eiga að vera í
Reykjavík, eru þau send til
Akraness og Keflavíkur og
falla frídagarnir þá niður hjá
stýrimönnum, sem eru þó ekki
raunverulegir frídagar, vegna
þess að hlutaðeigandi stýri-
maður hefir áður verið 24
klst. um borð við eftirlit á
skipi og farmi. Það er því hin
herfilegasta blekking, þegar
því er haldið fram, að stýri-
menn fái á þennan hátt 30
daga frí á ári, eða hvað
mundi almenningur segja um
það, ef hann að vinnu lokinni
að deginum, ætti svo að gæta
vinnustaðarins að nóttunni og
það ætti að teljast honum
hvíld og frí?
Á öðrum stað hér í blaðinu
eru birtar tvær töflur, er sýna
vinnutíma stýrimanna á tveim-
ur skipum. Samkvæmt þeim er
meðal vinnutími stýrimann-
anna á sólarhring 12,5 klst.
eða meira en helmingur sólar-
hrings alla daga mánaðarins,
— eða milli 14 og 15 klst. á
hverjum rúmhelgum degi
mánaðarins.
Er nauðsynlegt að vinnu-
tíminn sé svona langur hjá
stýrimönnum? Að okkar áliti
er það alveg óþarft og ó-
heppilegt með tilliti til örygg-
is skipa og farþega. Enda er
deila sú, er við stöndum nú
í fyrst og fremst um það, að
fá þessu breytt, fá vinnu-i
tíma stýrimanna ákveðinn,
eins og hjá öðrum mönnum.
Uppsögn samninganna.
Samningar stýrimanna voru
isíðast gerðir 1934.
Þessum samningum var
sagt upp einróma af stýri-
mönnum fyrir síðustu áramót
og áttu samningar að vera
komnir á aftur fyrir 1. apríl.
Þegar samningaumleitanir
skyldu hefjast, stóð togara-
deilan, sem hæst, og töldu
báðir aðilar að rétt væri að
láta viðræður ekki hefjast fyr
en henni væri lokið. Viðræður
hófust ekki fyr en síðast í
marz.
Á fyrsta samningaumleit-
ana fundinum, lögðum við,
sem skipum stjórn og samn-
inganefnd Stýrimannafélags-
ins fram uppkast að samningi
milli Stýrimannafélagsins og
Eimskipafélagsins og lýstum
því jafnframt yfir, að höfuð-
áhersluna legðum við á tak-
mörkun vinnutímans og að
vinnutíminn yrði ákveðinn
svipaður því, sem hann er á
norskum, dönskum og sænsk-
um skipum, og loks það, að
fyrir það, sem unnið væri fram
yfir hinn ákveðna vinnutíma
væri greitt aukalega. Þá
gerðum við kröfu til þess, að
þegar stýrimenn gengju ekki
upp í stöðum, vegna þess að
skipstjórar halda áfram
starfi, eftir tilskilið aldurshá-
mark 60 ár, þá hækki laun
stýrimanna um 5 af hundraði
og sú launauppbót héldist
meðan umrætt fyrirkomulag
væri.
Einnig gerðum við kröfu
til þess, að þegar stýrimenn
leysa af í fríum eða af öðrum
orsökum, þá fái sá stýrimaður,
er leysir af, sömu laun og sá
er gegndi starfinu. Og loks
g^erðum við kröfu til þess að
laun stýrimanna hækkuðu,
sem svaraði því, er dýrtíðin
hefði aukist frá því 1934, til-
tölulega mest hjá 3. stýri-
manni, sem var lægst launað-
ur, en minna hjá 1. og 2.
stýrimanni, sem hafði hærri
laun, en þannig að heildar-
hækkunin á öllu kaupinu sam-
svaraði því, sem dýrtíðin hefði
aukist.
Alla tíð, meðan samninga-
umleitanirnar fóru fram var
því þó stöðugt lýst yfir, af
okkur, að væri unt að leysa
vinnutímaspursmálið á viðun-
andi hátt, myndu önnur atriði
auðleystari. En við þessu var
ávalt sama svarið, eins og
raunar öllu því, sem farið var
fram á, að Eimskipafélags-
stjómin væri fús til þess að
framlengja samningunum ó-
breyttum.
Þegar sýnt þótti, aÓ samn-
ingar myndu eigi takast fyrir
1. apríl, lýstum við því yfir,
að þar sem tími væri svo stutt-
ur til samninga, þá myndum
við ekki stöðva skipin fyrstu
7—14 dagana og vonuðum í
lengstu lög að samningar
tækjust svo að til þess þyrfti
ekki að koma.
Viðræður héldu svo áfram
að tilhlutun sáttasemjara, en
stjórn Eimskipafélagsins hafði
afhent honum málið.
Laugardaginn 23. apríl fór
síðasta samtalið fram áður en
skipin stöðvuðust. Lýsti sátta-
semjari því þá yfir við okkur,
að hann teldi með öllu til-:
gangslaust að halda viðræð-
um áfram á þessu stigi.
Er svo var komið, sáum við
að svo leit út, sem stjórn Eim-
skipafélagsins ætlaði með öllu
að hundsa stýrimenn í smáu
sem stóru og neyddumst því
til að breyta því, sem ákveðið
hafði verið áður, að stöðva
skipin og tilkynnti formað-
það munnlega, þó ekki fyr en
á mánudag 25. apríl fram-
kvæmdastjórum Eimskips og
Ríkisskip og ennfremur sátta-
semjara. Ekkert var aðhafst
frá því að sú tilkynning var
gefin og þar til á þriðjudag,
að Brúarfoss stöðvaðist vegna
þessarar ákvörðunar Eim-i
skipafélagsins að mæta ekki
kröfum stýrimanna í neinu.
Stöðvuðust svo skipin hvort
af öðru.
Eftir stöðvun skipanna.
Eftir stöðvun skipanna hóf-
ust viðræður að nýju að til-
hlutun sáttasemjara og mátti
heita að alt af væri sama við-
ræðuefnið, það, að ákveða
vinnutímann, eins og fyrir
stýrimenn iNorðurlandaþjóð-
anna. En allt kom fyrir ekki.
Ekkert samkomulag náðist og
að lokum bar sáttasemjari
fram tillögu, er íhafði inni að
halda lítilfjörlega kauphækk-
un fyrir stýrimenn, en enga
ákvörðun um vinnutíma, og
sem hafði enn fremur það að
innihalda, að samningsbundin
ákvæði, sem nú eru um fæði
á skipunum, og um samastað
fyrir stýrimenn til að matast
skyldu falla út úr samningn-
um.
Tillögu þessa feldum við að
sjálfsögðu.
Á mánudag 2. maí kall-
aði sáttasemjari á okkur að
nýju. Hann tilkynnti okkur að
forsætisráðherra hefði skrifað
mannastéttarinnar yfirleitt og
þá ekki heldur til stýrimanna,
þá má vera að stýrimenn sjái
sig tilneydda með tilliti til
hags alþjóðar að ganga inn á
frjálsan gerðardóm, ef það
mætti leysa málið á nokkurn
veginn viðunandi hátt.
Þegar athugaður er vinnu-
tími og kjör stýrimanna ná-
Nokkur orð til andstæDinganna.
Hárvatna og sprúttforstjórinn.
Þeir ganga nú fram fyrir
skjöldu hver á fætur öðrum
Framsóknar- og íhaldskemp-
urnar og uppmála fyrir alþjóð
hve laun stýrimanna á flutn-
ingaskipunum séu há, takandi
ekkert tillit til þess hver vinnu-
tími þeirra er, né heldur hins,
að deilan við eimskipafélögin
er fyrst og fremst um vinnu-
tíma stýrimanna, að fá hann
ákveðinn.
Til þess að gjöra stýrimenn-
ina að einskonar glæframönn-
um, eru dæmin tekin um menn
sem hafa ekki neitt, og svo 2—
3 þús. á ári o. s. frv. Og hugsið
þið ykkur svo þessa ósvífni, að
menn sem hafa meira en þetta
vilja líka fá ákveðinn vinnu-
tíma? (!)
Áfengis- og hárvatnafor-
stjórinn tárfellir yfir þessu at-
hæfi og talar um gjaldkera-
félag; jú; það mætti segja
manni, að óþægilegt væri fyrir
hann að til væri eitt slíkt fé-
lag. Sjálfur hefir hann nær
20.000 króna á ári, ef marka
má af þeim störfum sem hann
hefir með höndum, svo sem
endurskoðun Landsbankareikn
inganna, o. fl., o. fl. Væri hon-
um sæmra að stunda sína end-
urskoðun og líta eftir því, að
ekki sé alltaf verið að stela í
bankanum, heldur en kasta
rýrð að þeim mönnum, er leysa
af hendi þau störf, er hann
mundi ekki vinna sér til lífs
að stunda, þó hann hefði þekk-
ingu til þess.
Uttútnaðir af launum og vel-
líðan.
Pálmi Loftsson og Jónas
Jónsson fyllast hinni mestu
vandlætingu yfir ósvífni stýri-
manna; samt þurfa þeir að
ljúga til um hver deiluatriðin
séu og leggja svo út af því. —
Gamli maðurinn frá Hriflu vill
ekki að stýrimenn hafi rétt til
ákveðins vinnutíma og frítíma
þegar þeir eru í heimahöfn, en
vill aftur á móti, að konur þess-
ara sömu manna fái ókeypis
tjaldstæði austur í Ölfusi; gæti
þá farið svo, að þessir aðstand-
endur sæust ekki ferð eftir
ferð, ef af þessu ráðabruggi
hans yrði, og stýrimenn biðu
ósigur í deilunni, en Jónas er
ekki í vandræðum, því þá vill
hann, að stýrimenn eins og aðr-
ir sjómenn fái að skólpa af sér
í laugunum ©keypis. Sjálfur
skreppur hann svo á meðan til
Englands, Frakklands og Dan-
merkur, kannske Ameríku, til
að spara gjaldejrrir fyrir lands-
menn nú á þessum þrengingar-
Vilji jiið skilta i okkar kjörum?
tímum. Svona eiga sjómenn að
velra.
Og vesalings Pálmi sem einu
sinni var stýrimaður, hann læt-
ur ekki sitt eftir liggja. Hvern-
ig á hann að skilja það, að
stýrimenn þurfi að hafa ákveð-
inn vinnutíma, maður sem vinn-
ur nótt og dag!!! Og það fyrir
sama sem ekki neitt. Líklega
hefir hann ekki til heimilis síns
nema svona 25 þúsund krónur
með öllu og öllu, og hvenær
kemur hann seinna t.il vinnu en
klukkan að ganga ellefu á
morgnana. En allir vita, að kl.
sex síðdegis er ekki svarað í
síma á skrifstofu hans. Hann
heldur því fram, að ef stýri-
menn fengju ákveðinn vinnu-
tíma og eftirvinnu, mundu þeir
skammta sér yfirtíðina sjálfir;
þannig er hann hugsandi. Gef-
ur það góða hugmynd um
hvernig muni vera stjórnin hjá
þessum fyrverandi stýrimanni,
því það sem hann ætlar öðrum,
hlýtur hann að gjöra sjálfur,
pilturinn sá. Má um þetta segja
hið sama og sagt var um mann
er lét akkerið falla í miðju At-
lantshafinu: „að þar var eng-
inn botn“.
Nýjan skóla, er stendur hátt —
en engin EÐA LlTIL RÉTT-
INDI FYRIR ÞÁ, SEM SKÓL-
ANN SÆKJA.
Báðir eiga þessir menn sam-
merkt í því, vilja skóla, er rís
hátt við himinn, en samtímis
sem þeir látast vilja það, eru
þeir að reyta réttindi sem eru
komin í hefð af stýrimönnum,
hafa þar einn sem áður voru
tveir, tvo þar sem voru þrír, og
engan þar sem einn var. Er það
í samræmi við þá lífsskoðun
sem kemur í ljós, að byggja ný
hús í landi, en kaupa elztu fá-
anlegu skipskláfana þegar þeir
fá því ráðið, þjóðinni til stór-
skaða og öryggi öllu til hnign-
unar.
Ef um tvennt er að velja,
vilja sjómenn heldur gam,lan
skóla, og ný skip, heldur en
nýjan skóla og gömul skip.
Eldhúsumræður stóðu yfir á
Alþingi á mánudags og þriðju-
dagskvöld. — Nokkrir ræðu-
manna gátu ekki á sér setið að
fara með rangfærslur um kröf-
ur stýrimanna og deiluna, sem
þeir eiga í. En Haraldur Guð-
mundsson svaraði þessum rang
færslum röggsamlega á þriðju-
dagskvöld, og kunnum við
stýrimenn honum þakkir fyrir.
Geta menn á þessu séð hvers
virði það er, að starfandi menn
eigi fulltrúa á Alþingi eins og
Hávaðinn út af stýrimanna-
deilunni sýnir hið sama og
deila togarasjómanna. Hvoru-
tveggja sýna það svart á hvítu
að allt ætlar að verða vitlaust
þegar sjómenn, framleiðslu-
stétt þjóðarinnar fer fram á
kjarabætur. — Þó ekki muni
meiru en því, að kaupið hækki
sem svarar því, sem dýrtíð hef-J
ir aukist síðan síðustu samn-
ingar voru gerðir, eða vinnu-
tími sé ákveðinn, þá ætlar allt
að verða vitlaust, þá þykir svo
mikið við þurfa, að jafnvel
þeir, sem aldrei geta á sárs-
höfði setið, skríða saman í
sameiginlegum vilja til þess
að kúga samtök sjómanna og
koma í veg fyrir það, að þeir
fái nokkrar kjarabætur.
Þetta hefir komið í Ijós í
hinni nánu samvinnu Fram-
sóknar og Sjálfstæðismanna
gegn sjómönnum, bæði í tog-
aradeilunni og nú í stýrimanna
deilunni.
Til þessa hafa stýrlmenn
haft algerlega ótakmarkan
vinnutíma, samkvæmt skýrsl-
um þeirra, er meðalvinnutími
þeirra um 12,5 stundir á sól-
arhring, íalla daga ársins
helga sem rúmhelga.
Deilan nú stendur fyrst og
fremst um það að fá þessu
breytt. Stýrimenn geta ekki
unað því lengur að vera eins og
réttindalausir þrælar um borð
í skipunum, sem sé hægt að
skipa takmarkalaust og hvergi
annars staðar. Barátta alþýðu-
manna er nefnilega tvíþætt,
ekki aðeins fagleg heldur líka
stjórnmálaleg. Þetta eiga þó ó-
trúlega margir starfsmenn enn
bágt með að skilja, og hefðu
þó togaravökulögin, sem Jón
heitinn Baldvinsson kom fram,
átt að sýna fólkinu þetta nógu
Ijóslega.
Stig af stigi. Þetta er í raun
og veru fyrsta harða deilan,
sem við stýrimenn höfum átt í.
Hún hefir sýnt okkur, að ekki
er allt tekið út með sældinni,
þegar alþýðan berst fyrir rétt-
indum sínum; en aðalatriðið er
að sækja í áttina, hafa fast
takmark fyrir augum, efla
samtök sín og missa aldrei
sjónir á takmarkinu. Þá mun
loks nást það sem að er stefnt.
Baráttan á að vera ábyrg en
markviss, sækja smátt og smátt
áfram og alltaf í áttina. Þá
munu kröfurnar nást að fullu.
1. stýrimaður.
séu neinar skorður reistar við
vinnutíma þeirra. Þeir vilja
hafa réttindi sín ákveðin. í
samningum &#39;danskra stýri-
manna, er vinnutíminn ákveð-
inn 8 stundir og þeir fá eftir-
vinnnu greidda, ef þeir vinna
fram yfir það. Stýrimenn hér
eru ekki að þessu sinni að ríg-
binda sig við kröfu um 8
stunda vinnudag, en þeir vilja
samt sem áður takmörkun og
þeir vilja fá greiðslu fyrir þá
vinnu, sem þeir láta í té fram
yfir hinn tilskilda vinnutíma.
Allir sem skrifað hafa og
talað gegn kröfum stýrimanna
hafa frá 10 og upp í 24 þús-
und króna árslaun, forstjóri
Eimskipafélagsins hefir í kaup
80 krónur á dag. — Hver er
vinnutími þessara manna? All-
ir vita að hann er ekki tak-
markaður frekar en vinnutími
stýrimanna, en sá er munurinn
að þessir menn ráða vinnutíma
sínum sjálfir og þeir, sem
eiga erinai við þessa menn á
skrifstofum þeirra vita, að þeir
sjá um það sjálfir, að vinnu-
tíminn sé að minnsta kosti ekki
reglulegur. Þessum mönnum
ferst illa að ganga fram fyrir
skjöldu í fjandskap gegn
þeim sanngjörnu kröfum um
takmörkun á vinnutímanum,
sem þeir hafa nú borið fram.
Stýrimenn finna vel hvað
að þeim snýr. Þeir hafa fundið
í þessari fyrstu raunverulegu
deilu, sem þeir hafa átt í, hvað
mikið hefir verið að marka
fleðubrosin og hólsyrðin á und-
anförnum árum. Þegar þeir
óska eftir því að fá réttindi
sín viðurkennd stirðnar brosið
á andlitum þessara herra.
Fyrir Alþingi því, er nú sit-
ur, liggur frumvarp um að
fækka stýrimönnum um borð í
skipum. Þetta er frá sjónar-
miði stýrimanna ekki annað en
broslegt brölt, sem alveg er
sama hvort það er samþykt eða
ekki því að það er ófram-
kvæmanlegt, en verknaðurinn
er sá sami og það verður að
taka viljan fyrir verkið. Þetta
er ofsókn gegn stýrimönnum
og þó að hún sé gerð af van-
kunnáttu, misskilningi og van-
þekkingu á öllum þeim mál-
um, sem að þessu snúa, þá
finna stýrimenn það, að hér
andar ekki hlýju til þeirra og
að úr þessari átt eiga þeir ekki
von á neinu góðu.
Stýrimenn hafa engar til-
hneigingar til þess að stilla upp
ósanngjörnum kröfum, sem at-
vinnurekendurnir geti ekki
undir nokkrum kringumstæð-
um gengið að. Þetta bera kröf-
ur okkar og Ijósast vitni um.
Við teljum að við eigum heimt-
ingu á því að á okkur sé litið
eins og nauðsynlega starfs-
menn, sem eigum heimtingu á
réttlátum vinnutíma eins og&#39;
aðrir. Þetta réttlæti höfum við
ekki haft hingað til, en nú
krefjumst við þess. Vinnutím-
inn hefir verið ótakmarkaður,
litlir möguleikar hafa verið
fyrir okkur að hækka í stöð-
um og aðbúnaður margra um
borð í skipunum hefir verið
fyrir neðan allar hellur. Má til
dæmis geta þess, að svefnklef-
ar sumra stýrimanna eru þann-
ig úr garði gerðir, að þeir eru
fullar af sjó þegar nokkuð er
að veðri. Myndi mörgum há-
launamanninum í landi, sem
sjálfur ræður sínum vinnutíma
líka illa slíkar vistarverur og
hætt er við að þeir yrðu þeir
kröfuhörðustu til atvinnurek-
enda, ef þeir kæmust alt í einu
inn í okkar stétt.
Nýjasta skip sænsku Ameríkulmuimar,
„Stockholm“, byggt í Trieste á Ítalíu.
