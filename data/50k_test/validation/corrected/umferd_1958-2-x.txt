UMF&#39;ERÐ
Formáli
Eins og venja er, þegar nýtt blað
eða tímarit hefur göngu sína, þykir
oss nú hlýða að láta örfá orð fylgja
þessu litla riti úr hlaði.
Bindindisfélag ökumanna er eina
félagið hérlendis, sem samkvæmt lög-
um sínum starfar sem umferðarfélag
fyrst og fremst, þ. e. hefur það mark
og mið, að vinna að endurbótum á
öllum sviðum umferðar, einkum á
landi. Umferðarmálin eru mjög ört
vaxandi vandi víðast hvar í heiminum,
og sumstaðar svo mjög, að heita má
að umferðin, og ýmsar úrlausnir í
sambandi við hana, séu beinlínis mál
dagsins. Er Ísland þar ekki undan-
skilið. Má jafnvel kveða svo sterkt
að orði, að óvíða sé vandinn meiri
að tiltölu en sumstaðar hér á landi.
Það sýnist því ekki að ófyrirsynju, að
hefja útgáfu lítils tímarits, sem fjalli
fyrst og fremst um umferðarmál, enda
mun þetta tímarit vera, sem stendur,
það eina hér & landi, er fjallar aðal-
lega um þá hluti. Vér höfum sagt, að
umferðarmálin séu málefni dagsins.
Það hefur lika verið sagt um Bind-
indisfélög ökumanna, að þau væru
„félög dagsins“ um heim allan. Þetta
er ekki óeðlilegt. Mönnum er að skilj-
ast æ betur, að félög þessi taka ein-
mitt á umferðarmálunum eins og þarf
að gera, þ. e. á þann hátt, að fá fólk
til að gera kröfur til sjálfs sín fyrst
og fremst. Einmitt þetta hlýtur ætíð
að verða fyrsta og aðalskylda meðlima
Bindindisfélaga ökumanna, sú sem erf-
iðust er, en um leið áhrifamest. Það
má segja, að rauði þráðurinn í lög-
um þessara félaga sé: Aktu vel
og haltu áfram að læra að aka æ bet-
ur og betur. Vertu öðrum fyrirmynd
á öllum sviðum umferðar og gerðu
stærstu kröfurnar til sjálfs þín. Gerðu
þér grein fyrir því, að hver, sem hlýð-
ir dag hvern hinum ströngu félags-
lögum B.F.Ö. mun verða ánægðari með
sjálfan sig og hamingjusamari eftir
en áður.
Bindindisfélög ökumanna úti um
heim veita félögum sínum merkilega
þjónustu á ýmsum sviðum, annað-
hvort   ókeypis   eða   við   mjög   vægu
gjaldi. Auk ódýrra bílatrygginga, sér-
fræðiþjónustu ýmiskonar, kennslu og
skólunar, námskeiða, skipulagningar
ódýrra ferðalaga o. fl., gefa þau út
tímarit, sum mjög stór og fullkomin,
um umferðarmál. Tímarit þessi eru
látin félögum ókeypis í té. Útgáfa
þessarra tímarita er mjög sterkur þátt-
ur í starfsemi félaganna. Þau auka
áhugann, gefa mönnum tækifæri til
að koma fram hugmyndum sinum á
réttum vettvangi, fræða og skemmta.
Þau eru nauðsynleg málgögn félags-
starfseminnar. Sama mun verða uppi
á teningnum hér á landi.
Þetta  litla  tímarit, sem  nú  er  að
hefja göngu sína, mun verða með lík-
um svip og tímarit bræðrafélaganna
á Norðurlöndum, þ. e. ræða umferðar-
mál, fræða og skemmta. Það mun ekki
skipta sér af stjórnmálum, en segja
meiningu sína, hver sem í hlut á. Vit-
anlega verður þessi byrjun nú aðeins
í mjög smáum stíl, eins og eðlilegt er.
Fátt eitt verður hægt að birta í þessu
fyrsta eða næstu tölublöðum af því,
sem nauðsynlegt og gaman væri að
birta. En það stendur til bóta síðar
meir, einkum ef oss tekst að stækka
blaðið. Aðalatriðið er þó að byrja, því
hálfnað er verk þá hafið er.
Hugmyndin er að blaðið verði fyrst
um sinn ársfjórðungsrit. Búast má þó
við því, að það komi ekki svo oft út
á þessu fyrsta ári.
Munum vér svo ekki hafa þessi inn-
gangsorð fleiri, en láta „Umferð“
sjálfa um að tala máli sínu.
Benedikt S. Bjarklind
héraðsdómslögmaður:
NOKKUR ORÐ
um kaup og sölu á bifreiðum
Margs er að gæta við kaup og sölu
bifreiða, er menn gera sér ekki al-
mennt grein fyrir, og hefur margur
rasað um ráð fram í þeim efnum. Hér
á eftir verður nú leitazt við að benda
mönnum á nokkur mikilsverð atriði,
er hver maður skyldi hafa í huga, ef
hann hyggur á að kaupa eða selja
bifreið.
Ef þér ætlið að kaupa bifreið, þá
kynnið yður fyrst og fremst, eins og
framast er unnt, ástand bifreiðarinn-
ar og látið seljanda tilgreina það
sem nákvæmast í afsalinu. — Það
er einnig í þágu heiðarlegs seljanda,
að þessa sé vel gætt. Riftunar- og
skaðabótamál út af bifreiðakaupum
eru oft mjög erfið viðfangs. Það er
því jafnan bezt að hafa allt á hreinu
um þetta atriði í upphafi.
Í afsali fyrir bifreið skal jafnan til-
greina nafn bæði seljanda og kaup-
anda. Varast ber umfram allt hin svo-
nefndu „opnu afsöl“, sem óhlutvandir
braskarar hafa fundið  upp. Þau eru
með  öllu ólögleg  og  geta með engu
móti þjónað heiðarlegum  tilgangi.
Rétt er að afla sér veðbókarvott-
orðs, áður en gengið er frá kaupum
á bifreið, því að það er mjög algengt
að veðskuldum sé þinglýst á einkennis-
númer bifreiða. Ekki eru þau þó ó-
yggjandi heimildir, því að bifreið er
lausafé og skapa því þinglesin veð-
bönd á bifreið engan öruggan rétt,
eins og þegar um fasteign er að ræða.
Þá er og þess að gæta, að veðbókar-
vottorð sýnir aldrei áfallinn og ó-
greiddan bifreiðaskatt. Um hann má
fá upplýsingar hjá viðkomandi lög-
reglustjóra og í Reykjavík hjá toll-
stjóranum. Þá getur einnig hvílt lög-
veð á bifreiðinni, vegna skaðabóta-
skyldu skv. bifreiðalögunum, þótt ekki
komi það fram í veðbókarvottorði. Enn
er og þess að gæta, að þinglesin veð-
skuld á bifreið getur vikið fyrir opin-
berum gjöldum, sem tryggð hafa verið
með lögtaki eða fjárnámi í bifreiðinni.
Hér í Reykjavik er það mjög algengt,
að lögtök séu gerð í bifreiðum til
tryggingar útsvörum og þinggjöldum.
Slíkum lögtökum er yfirleitt ekki þing-
lýst. Veðbókarvottorð segir því ekki
ætíð sannleikann. Maður skyldi því
gæta þess vel, að hann kaupi ekki
köttinn í sekknum. Af þessu er einnig
ljóst, að veð í bifreið er oft harla lit-
ils virði. Það skyldi sá hafa í huga,
er hyggst að selja bifreið og lána svo
og svo mikið af söluverði hennar
með veðtryggingu í henni. Áður hefur
verið bent á það, að lögtak og fjár-
nám til tryggingar opinberum gjöld-
um getur gengið fyrir slíku veði. Síð-
ar gæti svo skapazt haldsréttur í bif-
reiðinni fyrir viðgerðarkostnaði á
henni, og gengur hann þá einnig fyrir
veðinu. Þannig getur slíkur veðréttur,
þótt öruggur kunni að virðast í fyrstu,
orðið einskis virði.
Rétt er jafnan að gera upp bifreiða-
skatt og vátryggingariðgjöld af bif-
reið, miðað við afsalsdag. Bifreiða-
skatturinn miðast við almanasksárið
og er greiddur eftir á. Gjalddagi hans
er 2. jan. ár hvert, en venjulega er
hann þó ekki innheimtur fyrr en við
árlega aðalskoðun bifreiða. Vátrygg-
ingariðgjaldið er hinsvegar greitt fyr-
irfram, og er gjalddagi þess hinn 1.
maí ár hvert. Kaupandi og seljandi
eru samábyrgir fyrir bifreiðaskattin-
um, þótt venjulega sé gengið að þeim,
sem er eigandi bifreiðarinnar, þegar
skatturinn er innheimtur.
Kaupanda og seljanda ber báðum að
tilkynna um eigandaskipti bifreiðar.
Tilkynningu þessa ber að afhenda við-
komandi lögreglustjóra (í Reykjavík
Bifreiðaeftirliti ríkisins). Fyrir til-
kynningu þessa ber þeim að greiða
kr. 200,00 og eru þeir samábyrgir fyrir
gjaldinu. Ef bifreiðin er seld í annað
lögsagnarumdæmi, ber að tilkynna það
lögreglustjórunum í báðum lögsagnar-
umdæmunum og umskrá bifreiðina.
Sama gildir og, ef maður flytur sig
með bifreið milli lögsagnarumdæma.
Þó þarf ekki að umskrá hana, ef um
flutning er að ræða í 6 mánuði eða
skemmri tíma. Sektir liggja við, ef
vanrækt er tilkynning um eigenda-
skipti og umskráning bifreiðar. Vegna
ALCOTEST
Það getur stundum verið erfitt fyrir
lögregluþjón að ákveða, án allra hjálp-
argagna, hvort ökumaður sé undir
verulegum áfengisáhrifum, eða svo
litlum, að löggjafinn telji ekki sak-
næmt. Er þá gott að hafa þetta litla
og þægilega áhald hjá sér, sem sést
hér á myndinni. Í áhaldinu eru nokkur
lítil, gul korn, og sé alkóhólið í „anda“
þess, sem í það blæs yfir vissu marki,
breyta  kornin lit og  verða  blágræn.
Maðurinn, sem myndin sýnir vera
að blása í áhaldið, er samt engin öku-
bytta enda breyta kornin ekki lit hjá
honum. Hann heitir Halvard Komme-
dal og er lögregluþjónn í Stavanger.
Maðurinn, sem horfir brosandi á hann,
er Alf Eklund stéttarbróðir hans.
Áhald þetta er svo lítið og ódýrt,
að hægt ætti að vera að láta alla
götu- og umferðarlögregluþjóna hafa
á sér.
tíðrar vanrækslu á þessum skyldum
má nú búast við að sektum, vegna
slíkrar vanrækslu, verði framvegis
beitt stranglega, enda þótt þeim hafi
lítt verið beitt fram til þessa. Van-
ræksla á tilkynningarskyldu getur
einnig haft í för með sér önnur óþæg-
indi og jafnvel alvarlegar afleiðingar,
því að samkv. bifreiðalögunum er eig-
andi bifreiðar ábyrgur og skaðabóta-
skyldur fyrir bifreiðina. Sá, sem er
skrásettur eigandi bifreiðar getur því
orðið fyrir ýmiskonar óþægindum og
jafnvel tjóni vegna bifreiðar, er hann
hefur selt, en vanrækt að tilkynna um
sölu á. Einkum er nú hætt við þessu,
eftir, að hin alræmdu „opnu afsöl“
komust í tízku. Veit ég mörg dæmi
þess að menn, er af gáleysi eða hrekk-
leysi, hafa selt bifreiðar „á opnum af-
sölum“ hafa enga grein getað gert
fyrir því, hverjir hafi orðið eða séu
nú eigendur bifreiða, er þeir eru sjálf-
ir skráðir eigendur að í bifreiðaskrá.
Og dæmi er til um það, að maður,
er selt hafði bifreið, en var skráður
eigandi hennar í bifreiðaskrá, var
dæmdur til að greiða skaðabætur
vegna bifreiðarinnar. Það verður því
aldrei nógsamlega brýnt fyrir mönn-
um að vanrækja ekki þessa tilkynn-
ingarskyldu.
Á síðari árum hefur sprottið upp hér
i Reykjavík allfjölmenn stétt „bifreiða-
sala“. Þessir „bifreiðasalar“ hafa enga
löggildingu til starfa sinna, enda henn-
ar ekki krafizt af hálfu hins opinbera.
Hinn sjálftekni titill þeirra er því eng-
in opinber trygging fyrir kunnáttu
þeirra né heiðarleik í þessu starfi,
eins og margir virðast þó halda. Fjarri
sé það mér, að drótta hér að þessari
nýju stétt vankunnáttu eða óheiðar-
leik í starfi, en bílasala er nú orðin
svo umfangsmikil verzlun hér í bæ,
að vissulega virðist nú kominn tími
til að krefjast löggildingar til slíkra
starfa, engu síður en löggildingar er
krafizt til fasteignasölu.
Ég vona, að þessar ábendingar mín-
ar geti opnað á mörgum augun fyrir
þvi, að það verður jafnan öruggast
að rasa ekki um ráð fram við kaup
og sölu bifreiða. Ég þekki menn, sem
orðið hefur hált á þessu svelli, og því
hef ég hripað upp þetta greinarkorn.
Mér er ljóst, að það er ófullkomið,
en ég vona þó að það geti orðið sem
flestum þörf leiðbeining.
ágæt aðferð
til þess að skemma hreyfilinn
Á hinni miklu vélaöld, sem vér nú
lifum á, með t. d. yfir 100 milljónir
bíla í notkun, eru margar milljónir
ökumanna, sem virðast álíta, að um
að gera sé að komast sem fljótast á
hraðagírið eftir að búið er að ræsa
bílinn og lafa svo á því, hvað sem taut-
ar. Þetta væri líka vandalaust og skyn-
samlegt, ef alltaf væri ekið á slétt-
um, láréttum vegum án allra hindrana.
En allir vita, að bifreiðaakstur er
margbrotnari en það. Við þurfum að
gefa gaum að umferðinni í kringum
okkur, við þurfum að aka beygjur,
fara upp og niður brekkur, stundum
bæði langar og brattar. Aðstæður og
umhverfi breytist ört og krefst sífellt
viðeigandi viðbragða.
Ef maður ekur t. d. upp brekku á
hraðagíri og finnur svo allt í einu að
bíllinn dregur úr ferð, þrátt fyrir það,
að benzíngjöfin er aukin og einkum
sé þjösnast við og ekki gírað niður,
þá skeður það. sem kallað er „að pína
bílinn“. Þrátt fyrir aukna benzíngjöf
dregur úr snúningshraða hreyfilsins.
Sama skeður og á sléttum vegi, sé mik-
ið dregið úr hraða með hemlun af
einhverjum ástæðum, en hraðinn svo
aukinn aftur án þess að gíra fyrst
niður. Hreyfillinn sogar þá inn á sig
meira benzín en hann getur notað sér,
og við það getur hann farið að
„banka“. Vegna ónógrar brennslu sót-
Bindindisfélag ökumanna
var endanlega stofnað 29. sept. 1953,
en undirbúningur að stofnun félagsins
var hafinn í júlímánuði sama ár í sam-
bandi við Norræna bindindismálaþing-
ið, sem háð var í Reykjavík um þær
mundir.
Bindindisfélag ökumanna (B.F.Ö.),
en svo nefnist samband allra B.F.Ö.-
deilda á Islandi, er meðlimur Nordisk
Union for Alkoholfri Traffik (N.U.-
A.T.) svo og alþjóðasambands þess-
arra félaga, International Abstaining
Motorists Association (I.A.M.A.)
ar hreyfillinn sig, eins og kallað er,
og sezt sótið einkum á strokklok,
ventla, stimpilhöfuð og kerti.
Bíllinn bankar ekki aðeins sé hann
píndur, heldur einnig sé kveikjan rang-
stillt og einkum ef notað er benzín
með    mjög    mismunandi    oktantölu.
Allir, sem á annað borð þekkja
nokkuð til bíla, vita, að ekki er
ráðlegt að ofreyna í þeim hreyfl-
ana. En gera menn sér yfirleitt
grein fyrir því, hve oft þeim kann-
ske verður þetta á og hvers vegna
það ekki má? Hvað skeður í hreyfl-
inum, og er fleira í hættu en hann?
Hækkar máske benzínreikningur-
inn?
Einkum er lág oktantala slæm, hvað
þetta snertir.
Ýmislegt skeður í hreyflinum sé bíll-
inn píndur. Fyrst og fremst verður
eldsneytishleðslan heitari en vanalega
og brennslan skeður því fljótar. Þrýst-
ingurinn eykst og með auknum hita.
Neistinn frá kertunum kveikir í
hleðslunni, og sé allt í lagi skeður
brennslan á nokkrum þúsundustu hlut-
um úr sekúndu, en þó brennur ekki
öll hleðslan á sama augnabliki. Því
meir sem hiti og þrýstingur eykst, því
eldfimari verður hleðslan, og fer hún
þá að brenna með hraða tundurs, þ. e.
brennslutíminn styttist. Nú fer og að
eiga sér stað sjálfkveikja í hleðslunni,
sem leiðir af sér of fljóta kveikju.
Með of fljótri kveikju er átt við það,
er brennsla eldsneytisins hefst of löngu
áður en stimpillinn er kominn í efstu
stöðu. Sé allt í lagi, á stimpillinn að
vera kominn svo til alveg í hástöðu
er brennslan hefst, og brennslan skal
hafa náð hámarki á sama augnabliki
og stimpillinn tekur að hreyfast niður.
Hinn aukni þrýstingur, sem skapast
af of hraðri brennslu, sem getur líkst
tundursprengingum, eins og áður er
sagt, verkar á strokkveggina eins og
sleggjuhögg. Því ofsalegri sem brennsl-
an verður, því betur heyrast þessi
högg.
Mjög er það slæmt fyrir hreyfilinn,
þegar meiri hluti brennslunnar á sér
stað áður en stimpillinn nær efra
„dauðapunkti“. Þá getur eldsneytið
ekki þanizt út og þrýstingshöggin
lemjast í gegnum olíuhúðina á strokk-
veggjunum. Þetta veldur því, að hreyf-
illinn smyr sig illa, en fleira skeður
þó. Í stað þess að rétt brennsla hjálp-
ar stimplinum til að snúa mjúklega
við, með því að byrja rétt áður en
hæstu stöðu er náð og fara svo aðal-
lega fram um leið og stimpillinn byrj-
ar niðurleið, þá skapar of hröð
brennsla einnig mjög mikla áníðslu og
slit á hreyfanlegum hlutum hreyfils-
ins. Stimpilboltar og stimpilstangar-
legur taka við höggunum og olíuhúðin
stenzt stundum ekki áníðsluna. Séu
mikil brögð að, geta stimpilstengurn-
ar jafnvel bognað. Við langvarandi
„píningu“ brenna ventlar, enda þótt
svo geti farið af öðrum ástæðum.
Þegar hreyfill er tekinn upp, er oft
auðvelt að sjá, hvað honum hefur
verið boðið, með því að skoða stimp-
ilstangarlegur Sé aðalslitið í efri hluta
þeirra, hefur bíllinn verið píndur. Sé
slitið i neðri hlutanum, sýnir það, að
hreyfillinn hefur verið „þeyttur“ að
staðaldri, þ. e. látinn ganga of hratt.
Það er því um að gera að láta hreyf-
ilinn ganga með „hóflegum“ hraða,
svo að hann skemmist hvorki vegna
„píningar“ eða „þeytingar“. Á því síð-
arnefnda er þó yfirleitt ekki mjög
mikil hætta, en það fyrrnefnda er al-
gengt. Þetta hefur líka áhrif á benzín-
eyðsluna. Við höfum þegar drepið á
það, að þegar bíll er píndur, sogar
hreyfillinn inn á sig meira benzín en
hann getur notfært sér. Tökum dæmi:
Við ökum bíl upp brekku. Við er-
um á hágíri, en hraðinn eykst ekki
þrátt fyrir það, að „benzínið er í
botni“. Við þetta eyðist meira benzín
heldur en ef við værum á næst lægra
gíri og benzínið aðeins hálfa leið niður
eða svo. Á hágírinu „píndum“ við
benzínið brann ekki til fulls, heldur
eyddist til einskis, eða öllu heldur til
verra en einskis.
Láttu þér semja vel við hreyfilinn
í bíl þínum. Þú átt að heyra og finna
strax og þarf að skipta. Að „pína“
bíl“ er það sama fyrir hreyfil hans
eins og það væri fyrir þig að aka
þungri kerru á vegi, sem t. d. græn-
sápa hefði verið borin á. Það er engin
von að hreyfillinn launi manni vel
illa meðferð. Gættu þess líka að þeyta
hreyfilinn sem minnst, einkum aldrei,
sé hann mjög kaldur (ræsing í frosti)
eða vagninn í kyrrstöðu. Lærðu að
nota gírinn rétt, svo að hreyfillinn
geti jafnan unnið við þau skilyrði,
sem honum eru hentugust.
Því miður eru margir ökumenn svo
skapi farnir, að þeir „nenna“ varla
að skipta gírum, enda þótt þeir oft,
ýmissa hluta vegna, hafi orðið að
kaupa bíla, sem sannarlega þyrftu
þess með. Hentugast væri fyrir þessa
menn að eiga bíla, sem gerðu þetta allt
saman fyrir þá. „Hugsaðu þér bara,
hann er kominn alla leið hingað upp
og er ennþá á 50 km.“ Góður ökumað-
ur svarar: „Bjáni, þú átt ekki skilið
að eiga góðan bíl.“
Að lokum má drepa á það, að sé
bíll píndur svo mjög, að hann fari að
rykkja, fer að mæða á fleiru en hreyfl-
inum. Það má líka hafa það í huga,
að t. d. gír og drif eru dýr.
TAUNUS 17 M.
Hér er sagður mjög góður bíll á
ferðinni; skemmtilegur í akstri, vinn-
ur prýðilega, liggur vel, amerískur
í útliti, lengri og breiðari en Taunus
15 M; fyrir 5 manns. Bil á milli hjóla
hefur verið aukið um 5 cm. Aftur-
sæti er 15 cm breiðara og framsæti
7 cm breiðara en í Taunus 15.
Hreyfillinn hefur 67 hk. 4 strokka.
Öll 3 gírin synkroniseruð. Fæst líka
fiórgíraður og með sjálfvirkri kúpl-
ingu.
Mikil áherzla er lögð á öryggisút-
búnað  (stýri, dyr, mælaborð o. fl.).
Véltækni: Barðar 590x13, slöngu-
lausir. Lengd milli öxla 2,604 m. Mesta
lengd 4,375 m. Mesta breidd 1,670 m.
Hæð 1,5 m. Þyngd 1016 kg. Burðar-
þungi 384 kg. Benzíneyðsla 9,211. Mesti
hraði  125 km.   Geymir 45  1.
•s
Valgarð Briem, Hol.:
UNNI GEGN
UMFERÐARSLYSUM
Flestir munu sammála um að þétt-
býli bæja og borga hafi marga kosti
i för með sér fram yfir dreifbýlið i
sveitinni, en fyrir íbúana hefur þétt-
býlið einnig nokkra galla, m. a. galla,
sem borgararnir eru rækilega minnt-
ir á í blöðum og útvarpi í frásögnum
af sorglegum umferðarslysum.
Umferðarslysin hafa í huga almenn-
ings sérstaklega sorglegan blæ. Ef til
vill er það vegna þess, að þessi tegund
slysa ætti ekki að vera eins óviðráðan-
leg og mörg önnur slys, t. d. þau, sem
stafa af hamförum vinds og sjávar.
Umferðarslysin eru öðrum slysum
fremur: „búin til“, sett á svið af mönn-
unum sjálfum og þau eru glöggt dæmi
um það, hve oft mönnum yfirsést og
hve smávægilegar yfirsjónir geta haft
hryllilegar afleiðingar. Enginn sezt
undir stýri með þann ásetning að
valda slysi.
Hinir eru margir, sem haga akstri
sínum þannig, að svo virðist sem
þeim sé öldungis sama þótt af hon-
um hljótist slys, limlesting eða dauði.
Hvað er hægt að gera til þess að
vekja sinnuleysingja til meðvitundar
um ábyrgð þeirra í umferðinni?
Sú skoðun mun nokkuð útbreidd að
áhrifaríkasta ráðið sé að þyngja refs-
ingar og beita ökuleyfissviptingu í rík-
ara mæli en nú er gert. Það ráð hef-
ur ríkisvaldið eitt í hendi sér.
Umferðarnefnd Reykjavíkur er
samkvæmt samþykkt bæjarráðs frá 3.
marz 1955 meðal annars ætlað að vinna
að því „að tryggja fyllsta öryggi í um-
ferðinni og varna slysum.“
Á s.l. hausti lét nefndin til skarar
skríða á sérstökum vettvangi þessa
starfs. Með samvinnu við Bindindis-
félag ökumanna (B.F.Ö.), Félag ísl.
bifreiðaeigenda (F.Í.B.), Slysavarna-
félag Íslands og bifreiðatryggingafé-
lögin í Reykjavík, var gerð tveggja
vikna atrenna að umferðarslysum,
ölvun við akstur o. fl.
B.F.Ö. og Slysavarnarfélagið sáu
að mestu leyti um síðari vikuna. Voru
þá umferðarmyndir sýndar sem auka-
myndir í þrem kvikmyndahúsum í
bænum, fréttaaukar um umferðarmál,
einn frá hvoru félagi, erindi og leik-
þáttur í útvarpi sérstaklega samið
fyrir B.F.Ö. og flutt af þessu tilefni,
blaðagreinar daglega um áhrif áfengis
við akstur og gildi þess að aka skin-
samlega, sýning öryggistækja við akst-
ur o. fl. o. fl.
Samvinna Umferðarnefndar og fyrr-
greindra aðila var með ágætum og
var mikið starf leyst af hendi á
skömmum tíma meðan þetta tímabil
stóð yfir.
Um hitt má svo endalaust deila,
hvort viðleitni þessara aðila hafi borið
þann árangur, sem vonazt var til.
Haustið er mikil slysa árstíð, öku-
menn verða að breyta aksturshætti
sínum og skerpa athyglina. Gangandi
fólk fær iðulega slagviðri, hálku og
myrkur við að stríða sem allt dregur
athyglina frá hættunni af ökutækjun-
um. Bifreiðum og gangandi fólki fjölg-
ar ár frá ári og hættan vex að sama
skapi.
Þótt árangur af slysavarnarstarf-
semi almennt verði sjaldnast sannað-
ur með tölum er þó enginn vafi á gildi
hennar. Sama má segja um hvers
konar viðleitni til þess að draga úr
umferðarslysum. Ég lít þvi svo á, að
umferðarvikurnar síðastliðið haust
hafi verið spor í rétta átt og starf sem-
ina, sem þá var hafin, þurfi að
efla. Ég fagna þvi, að B.F.Ö. hefur
í vaxandi mæli látið til sín taka um
þessi mál. Á því sviði eru næg við-
fangsefni og verðug hverjum þeim fé-
lagsskap, sem vill láta gott af sér
leiða, meðlimum sínum og þjóðfélag-
inu öllu til farsældar.
Reykjavík 18. 1. 1958.
Valgarð Briem.










UMFERÐ
Fiat  heldur  áfram
að   framleiða   vinsæla   smábíla

1
Fyrir 20 árum kom fyrsti Fíat
500 á markaðinn. Hér er mynd af
bíl, sem Fíat kallar „hinn nýja Fíat
500“. Hann er sparneytinn, sterkur,
öruggur, léttur, einfaldur. Tekur tvo
fram í og tvö börn eða farangur aftur
í. Líkist að nokkru „Fíat 600“, svo
sem  body  að  sumu  leyti,  undirvagn,
fjaðrir. Loftkæling hreyfils þannig út-
búin, að fari frost yfir 20 gráður, kæl-
ir hann sig að nokkru leyti með heitu
lofti. Tveggja strokka hreyfill, aftur
í, 13 hestöfl.
Véltækni: Grindarlaust boddy; lengd
milli öxla 1,84 m; mesta lengd 2,945;
breidd 1,320. Hæð 1.325. Hæð frá jörðu
13 cm. Hreyfill: 2 strokka; strokkvídd
66 mm; slaglengd 70 mm. Kúpling:
venjuleg diskkúpling. Gír: 4/1; vökva-
bremsur á öllum hjólum. Barðar: 125
x 12. Geymir fram í, 21 1. Rafkerfi 12
volt. Hámarkshraði 85 km. Þyngd án
farþega 470 kg.
BLÖNDUNGURINN
Samkvæmt upplýsingum frá Vega-
málastjórninni, eru akfærir vegir á ís-
landi  nú  um  9000 km  að  lengd.
Banaslys af völdum umferðar urðu
árið 1957 9 á öllu landinu. Á þessu
ári, til 21. janúar s.l.., hefur orðið 1
banaslys af þessum ástæðum (í
Reykjavík).
Rannsóknarlögreglan í Reykjavík
upplýsir, að af umferðarslysum, sem
Reykjavíkurlögreglan fjallaði um á ár-
inu 1957, hafi a.m.k. 46 slys stafað af
drykkju-akstri, — og er það sögð al-
ger lágmarkstala.
Mjög óverulegt spennufall (% volt
eða svo) til aðalljósa bíla, er getur
stafað af óhreinum leiðslusamböndum
og/eða húðmyndun á öryggjum o. fl.,
getur dregið úr birtu ljósanna allt að
30%.
Er komið er upp í 90—100 km hraða,
er sjónsvið ökumannsins orðið svo
skert, að það tekur aðeins yfir veginn
fram undan. Að auki er verulega dreg-
ið úr sjónskerpunni sjálfri.
Hagfræðiskýrslur ýmissa mikilla
umferðarlanda sýna, að það eru ungu
ökumennirnir (allt upp að 35 ára
aldri), sem valda flestum umferðar-
slysum að tiltölu.
Ýmsir amerískir umferðarsérfræð-
ingar telja, að ökumaður sé ekki búinn
að ná fullri leikni og valdi á bíl sín-
um fyrr en eftir allt að 9 ára helzt
daglegan akstur.

UMFERÐ

„ÖKUBYTTA“
Nýr bíll í G.M.-„fjölskyldunni“
Allir kannast nú við orðið „ökuníð-
ingur“. Það er þó ekki ýkja langt síð-
an þetta orð var nýyrði i máli voru,
en nú hefur það unnið sér þar fullan
þegnrétt. Þetta er ágætt orð, þótt und-
an sviði þeim, er hafa unnið til nafn-
giftarinnar. Þannig þurfa þau orð að
vera, sem ætlað er slíkt hlutverk sem
þessu orði.
Með yfirskrift þessa greinarkorns
kynnir „Umferð“ nýyrði í máli voru.
Það er orð, sem tunga vor hafði fulla
þörf fyrir og hefur beðið býsna lengi
eftir. Það hefði maður þó mátt ætla,
að þeir lærðu orðasmiðir, er fyrir ekki
alls löngu létu á þrykk út ganga, á
kostnað Háskóla Íslands, nýyrðið:
„vínstúka“, hefðu ekki látið lengi bíða
eftir slíku orði. En nú þurfa þeir ekki
lengur að brjóta heilann um slíkt orð,
því að ekki leyfi ég mér að væna þá
um það, að þeim hafi ekki verið ljós
þörfin fyrir slíkt nýyrði, þótt þeir
hafi ekki enn komið auga á hið rétta
orð. Andinn er ekki ætíð reiðubúinn,
ekki sízt ef menn hafa ofreynt hann.
Líklega hafa þeir ofreynt sig á „vín-
stúkunni“. En undarlega lengi hefur
þetta þó vafizt fyrir þeim og sannast
nú enn einu sinni hið fornkveðna, að
„skýzt þótt skýrir séu“.
Þótt þetta nýyrði sé raunar svo ljóst,
að engra skýringa sé þörf á því, þykir
þó rétt að skýra það nánar.
„Ökubytta“: sá, sem ekur bifreið,
eða öðru áþekku farartæki, undir á-
hrifum áfengis. Merking þessa nýyrðis
er víðtæk og skiptir þvi engu máli,
hvort um einstakan verknað er að
ræða, eða ítrekaðan verknað, hvort
áfengisáhrifin eru mikil eða lítil. Orð-
ið „bytta“ er fyrir löngu alþekkt í
máli voru í merkingunni drykkfelldur
maður, og þykir það næsta niðrandi
nafngift. Það þykir því e. t. v. langt
gengið að kalla þann mann ökubyttu,
sem aðeins einu sinni hefur gerzt
sekur um óverulegan ölvunarakstur.
En vér erum á öðru máli. Vér teljum
það ófyrirgefanlegan glæp að aka bif-
reið undir áfengisáhrifum og að sá,
sem gerir sig sekan um slíkt athæfi,
Opel-Record með 100 endurbótum
General Motors i Þýzkalandi hafa
á s.l. 4 árum framleitt nær 600.000
Olympia-bíla, eða nær þvi hálfu fleiri
en á seinustu 11 árunum þar á undan,
þegar stríðsárin eru ekki talin með.
Þessi nýi Opel er þægilegur vagn,
vinnur vel, liggur vel, dálítið stirður
í beygjum. Þægilegt að sitja við stýr-
ið, góð útsýn. Myndin sýnir einnig út-
línur á boddyi eldri gerðarinnar.
Verksmiðjurnar taka fram, að hin-
ar 100 nýju endurbætur séu ekki það
sama og að gamli Opelinn hafi haft
100 ágalla.
Véltækni: Hreyfill 4 strokka, topp-
ventlar, 52 hestöfl; benzíneyðsla 6—8
1.; geymir 40 1.; gir 3/1; lengd milli
öxla 2,541 m; mesta lengd 4,433 m;
mesta breidd 1,616 m; hæð frá jörðu
17.5 cm. Barðar 560 x 13. Þungi 905 kg.
Hámarkshraði 127 km.
eigi skilið slíka nafngift sem þá, er
honum er valin með þessu nýyrði.
Ökubytta skal hann heita frá þeirri
stundu. Ef menn vilja gera þar á ein-
hvern stigsmun verða þeir að notast
við hæfileg lýsingarorð til að auka
eða draga úr merkingunni.
Vér sjáum svo ekki ástæðu til að
hafa þessa kynningu öllu ítarlegri.
En að lokum viljum vér geta þess, að
höfundur þessa ágæta nýyrðis er Ás-
björn Stefánsson, læknir, ritari B.F.Ö.
Hann er einnig höfundur að hinu á-
gæta nýyrði: „góðakstur“. Vér erum
þess fullvissir, að bæði þessi orð
munu festast í máli voru og erum
honum þakklátir fyrir orðasmíðina.
B. S. B.



UMFERÐ
AÐALÞING N.U.A.T. 1957
Dagana 14. og 15. júní 1957 var háð
aðalþing N.U.A.T. (Samband bindind-
isfélaga ökumanna á Norðurlöndum)
í Helsinki. Félagasambönd Norður-
landanna allra, Noregs, Svíþjóðar,
Finnlands, Danmerkur og Íslands
höfðu sent þangað fulltrúa sína. Fyrir
B.F.Ö. var mættur Ásbjörn Stefáns-
son, ritari félagsins.
Nýstofnað var í Finnlandi sérstakt
ökumannafélag sænskra manna þar í
landi, og var upptaka þess í sambandið
samþykkt á þinginu.
Erindi þau, sem lögð voru fram,
rædd og samþykkt á þinginu, voru
bæði mörg og merkileg. Starfsskýrsl-
ur einstakra félaga, sem lagðar voru
fram, sýndu, að unnið hafði verið alls-
staðar vel og sumsstaðar bæði af
kappi og forsjá.
Vegna rúmleysis, verður mjög lítið
hægt að skýra hér frá samþykktum
og ályktunum þessa þings, enda þótt
um það mætti skrifa langt mál. Verð-
ur hér aðeins drepið á örfá atriði:
Ákveðið var, að stjórn N.U.A.T. legði
fyrir framkvæmdaráð þess að gera
nýjar tillögur um leiðir til sameigin-
legrar norrænnar lagasetningar varð-
andi akstur undir áhrifum áfengis.
Þá var og ákveðið, að fela félags-
samtökum hinna ýmsu norrænu landa
að vekja athygli hlutaðeigandi heil-
brigðisyflrvalda á óheppilegum áhrif-
um nokkurra mikið notaðra lyfja á
ökuhæfni manna.
Ennfremur var ákveðið að leggja
til við ríkisstjórnir norrænu landanna,
að þær beindu því til lögregluyfir-
valda sinna að taka upp á ný almenna
notkun „drunkometer“, og gefa lög-
reglumönnum umboð og hvetja þá til
að nota áhald þetta í daglegri gæzlu,
hvenær sem grunur félli á ökumann,
að hann væri undir áfengisáhrifum.
Þá taldi þingið, að tími væri kom-
inn til að setja á stofn norræna um-
ferðarstofnun, sem m. a. hefði með
höndum sameiginlega gerð á allskon-
ar áróðursgögnum fyrir hin einstöku
félög, rannsóknir varðandi umferð o.
m. fl. Komu í þessu sambandi til um-
ræðu hinar merkilegu rannsóknir,
sem Norræna skurðlæknasambandið
hefur látið gera undanfarið, og að full
ástæða væri til að halda svipuðu verki
áfram.
Unglingastarfsemin var mikið á
dagskrá, og hefur verið unnið mikið
starf á því sviði, einkum í Svíþjóð
og Noregi. Var ákveðið að koma á
reglulegum fundum leiðtoga þessarrar
starfsemi, heimsóknum unglinga landa
í milli, koma á samstarfs- og vina-
hópum (sbr. norræna vinabæi) o. fl..
Þá var og ennfremur ákveðið að at-
huga möguleika á þvi að koma á sam-
norrænum æskulýðsdegi.
Fjölmörg önnur mál voru rædd og
afgreidd á þiginu, en eigi verður hægt
að skýra nánar frá því hér.
Í stjórn N.U.A.T. voru kjörnir til
næstu tveggja ára þessir menn: For-
seti:    Ragnar   Horn,    hæstaréttarlög-
maður í Osló; aðalritari (framkvæmda-
stjóri): Rune Andreasson, forstjóri,
Stokkhólmi, og Gunnar Nelker, for-
stjóri, Stokkhólmi (allir endurkjörnir).
Ennfremur hlutu kosningu þeir: Váinö
Kuusijärvi, forstjóri, Helsinki, Sigurd
Johansen, skrifstofustjóri, Skien og C.
W. Carlsson, forstjóri, Stokkhólmi. Þá
var og ákveðið að M.A.F. í Danmörku
tilnefndi einn mann síðar.
Næsta þing var ákveðið í Stokkhólmi
um haustið 1959 (nýr þingtími) og
mjög var rætt um að halda þingið
1961 hér í Reykjavík.
Autoilijain Raittiusliitto (Bindindis-
félag ökumanna) í Finnlandi sá um
alla fyrirgreiðslu og móttökur í Hels-
inki. Voru þær með ágætum og á sum-
um sviðum ógleymanlega hrífandi. —
Fulltrúi B.F.Ö. var borinn á höndum
samstarfsmanna og vina frá því að
hann lenti á Fornebu við Osló og þar
til að hann fór aftur upp í flugvél á
sama  stað  á  leið  heim  yfir hafið.
WARSZAWA  -  þægilegur og sterkur
Bílasmiðjurnar liggja rétt utan við
höfuðborg Póllands og hafa 15 þús-
undir manna í þjónustu sinni.
Þetta er ný gerð, snotur bíll, þægi-
legur, skemmtilegur í akstri, liggur
vel, bæði á beygjum og á slæmum
vegi. Rúmur fyrir 5 manns, en getur
vel tekið 6. Sæti þægileg. Sterkur, ryð-
frítt stáí í dyraþrepum, svampgúmmí
undir   gólfmottum.    Ágæt    upphitun,
vatnskassatjald.        Rafmagnsþurrkur
með tveim hraðastillingum.
Véltækni: Hreyfill 4 strokka, vatns-
kældur. Rafkerfi 12 v. Gir 3/1 sýn-
króniseruð á 2. og 3. Kúpling vanaleg
diskkúpling. Lengd milli öxla 2,7 m.
Barðar 600x16. Mesta lengd 4,665 m.
Mesta breidd 1,695 m. Hæð 1,64 m. Hæð
frá  jörðu 21,0 cm. Þungi 1260 kg.
11
Þreyttir ökumenn —
ÖKUBYTTUR
„Þjóðvegir vorir krefjast fleiri
mannslífa, á aldrsskeiðinu 1—35 ára,
en nokkur einstakur sjúkdómur.“ Um-
ferðarslys hafa mörg sömu einkenni
og meiriháttar drepsóttir. Þeir McFar-
land og Moor, við Harvard School of
Public Health, hafa við athugun á
niðurstöðum rannsóknarnefndar, sem
m. a. var skipuð sálfræðingum, mann-
fræðingum, vega- og bifreiðaverkfræð-
ingum, látið í ljósi að læknar geti
átt drjúgan þátt í að sporna við þess-
um slysum.
Menn eru misjafnlega miklir slysa-
rokkar, en undirrót þess, að einum er
slysagjarnara en öðrum, er fjarri því
að vera augljós. Hún er þó sýnilega
ekki af líkamlegum eiginleikum
sprottin, svo sem stirðleika, sem auð-
velt er að meta.......
Sennilegri þykir sú kenning, „að
maður aki eins og hann lifir lífi sínu“,
að rösulum manni í persónulegu og
félagslegu hátterni sínu sé gjarnt að
valda ítrekuðu misferli í akstri sínum.
Sú kenning hefur verið reynd, með
því að skipa í flokka þeim, sem vald-
ið hafa ítrekuðum slysum og þeim,
sem engum slysum hafa valdið. Síð-
an hafa verið athugaðar æfiferils-
skýrslur manna í báðum þessum flokk-
um, þ. á m. hegningarskýrslur, skýrsl-
ur sjúkrahúsa og heilsuverndarstöðva,
svo sem varnarstöðva gegn kynsjúk-
dómum, tryggingarstofnana og vá-
tryggingarfélaga o. s. frv. Það hefur
þá komið í ljós, að 66% af hinum fyrr-
nefndu voru kunnir úr skýrslum einn-
ar eða fleiri hinna ofangreindu stofn-
ana, en aðeins 9% af hinum síðar-
nefndu.
Rannsókn á iðnaðarstöðvum hefur
leitt í ljós, að „starfsþreyta“ er undra
algeng meðal „fagmanna“ og á það
engu síður við um bifreiðarstjóra. Hjá
bifreiðarstjórum kemur hún fyrst
fram þannig, að viðbragðshæfni þeirra
slævist örlitið, svo lítið að þeir verða
þess ekki varir, en á eftir fylgir sí-
vaxandi   sljóvgun  þeirra  skynstöðva,
er ráða yfir viðbragðshæfni manna og
athyglisgáfu. Við næturakstur verð-
ur manni á að stanza við krossgötur,
þar sem engin umferðarljós eru, og
bíða eftir græna ljósinu. Síðan rífur
hann sig upp og geisist áfram í þeirri
fullvissu, að engin hindrun sé á leið
hans, og gerir sér enga grein fyrir
þeirri hættu, er stafar af ljósum, er
nálgast á hlið. „Starfsþreyta“ þarf
engan veginn að hafa í för með sér
líkamlega þreytu, og henni verður ekki
varnað með fækkun vinnustunda. Mc
Farland og Moscley komust að raun
um, að 60% af umferðarslysum (í
vöruflutningum á þjóðvegum) urðu á
3 fyrstu klst. ferðarinnar.
Áfengi er illræmt, og það að verð-
leikum, og er það sennilega annar
mesti    skaðvaldurinn,    næst    „starfs-
þreytunni“, þeirra er hafa í för með
sér rénandi ökuhæfni. Í Svíþjóð hafa
staðfestar rannsóknir leitt í ljós, að
mjög lítið magn af áfengi eykur veru-
lega ökumisferli, jafnvel hjá mjög
leiknum ökumönnum. Sannleikurinn
er sá, að mikil ökuleikni og reynsla
samfara litlu áfengismagni, er e.t.v.
hin skaðvænlegasta samsetning, er
hugsazt getur. Það er einnig rétt að
hafa það í huga, að þótt áfengi svífi
fljótt á menn, eyðist það hægt
úr líkamanum, og að það getur hald-
izt, í tiltölulega ríkum mæli, í heila-
vökva og heilavef mörgum klukku-
stundum eftir að áfengismagn blóðs-
ins er komið í eðlilegt horf. (Flest
flugfélög krefjast þess af flugmönn-
um sínum, að þeir neyti ekki áfengis
í minnst 18 klst. áður en þeir eiga
að fljúga). Ekkert af hinum algengu
húsráðum (líkamsæfingar, köld böð,
sterkt, svart kaffi) hafa hin minnstu
áhrif til örvunar á hinn slævða við-
bragðsflýti, slævða dómgreind og
skilningsskort ökubyttunnar.
(Lauslega þýtt og endursagt,
stytt, úr hinu viðkunna
brezka læknatímariti „The
Lancet“,  sept.  1957.  — B.S.B.).
FYRSTA  SAMBANDSÞING
Bindindisfélags ökumanna var háð í
Reykjavík 24. júní 1957. Fulltrúar voru
mættir frá Reykjavíkur- og Hafnar-
fjaðardeild, Akranesdeild, Skagafjarð-
ardeild, Húsavíkurdeild og Gerðadeild.
Frá þrem deildum, Akureyri, Stykk-
ishólmi og Hveragerði, gátu fulltrúar
ekki mætt í tæka tíð, en náið sam-
band var haft við stjórnir þessara
deilda fyrir þingið og gerðust þær
allar meðlimir sambandsins.
Hin gamla stjórn B.F.Ö. hafði til-
búin lagafrumvörp að sambandslögum
og deildalögum. Voru frumvörp þessi
lögð fyrir þingið og samþykkt með
lítilsháttar  breytingum.
Í sambandsstjórn voru kjörnir þess-
ir menn: Forseti Sigurgeir Albertsson,
og skal forseti kjörinn sérstaklega á
hverju þingi. Aðrir í sambandsstjórn
voru kjörnir þessir: Benedikt Bjark-
lind, Ásbjörn Stefánsson, Jens Hólm-
geirsson, Helgi Hannesson, Pétur Sig-
urðsson, Guðmundur Jensson, allir úr
Reykjavík og nágrenni.  Enn fremur
voru kjörnir í sambandsstjórn þeir Óð-
inn S. Geirdal, Akranesi, og séra Björn
Björnsson, Hólum. Samkvæmt sam-
bandslögum skulu ætíð tveir stjórnar-
meðlimir vera úr öðrum landsfjórð-
ungum.
Endurskoðendur sambandsins voru
kjörnir: Gunnar Árnason og Jón Gunn-
laugsson, varamenn: Jón B. Helgason
og Bjarni Halldórsson.
Forseti I.A.M.A. og N.U.A.T., hr.
landshöfðingi Ruben Wagnsson, Sví-
þjóð, hafði ákveðið að mæta á þing-
inu og stofna formlega landssamband-
ið. Hann forfallaðist þó á síðustu
stundu vegna veikinda og kom því
ekki til landsins. Í hans stað stofnaði
sambandið einn af stofnendum B.F.Ö.,
heiðursfélagi þess, Brynleifur Tobias-
son, áfengisvarnaráðunautur og þá-
verandi  stórtemplar.
Í beinu framhaldi af stofnþingi
landssambandsins var haldinn fyrsti
fundur sambandsstjórnar til þess að
skipta með sér verkum. Kjörnir; vara-
Tímarit Bindindisfélags öku-
manna um umferðarmál.
Ábyrgðarmaður:
Sigurgeir Albertsson.
Ritnefnd:   Framkvæmdaráð  B.F.Ö.
Skrifstofa  blaðsins  og  Bindindis-
félags  ökumanna Klapparstíg 26.
Sími 1-32-35.
forseti Benedikt Bjarklind, ritari Ás-
björn Stefánsson og gjaldkeri Jens
Hólmgeirsson. Í framkvæmdaráð voru
kjörnir, auk forseta, sem var sjálf-
kjörinn, varaforseti og ritari.
DEILDIR:
Deildir B.F.Ö. eru nú átta talsins.
Þær eru:
Reykjavíkur- og Hafnarfjarðardeild.
Formaður Helgi Hannesson.
Akranesdeild. Formaður Óðinn S.
Geirdal.
Hveragerðisdeild. Formaður Jóhann-
es Þorsteinsson.
Húsavíkurdeild. Formaður Þorvald-
ur Árnason.
Akureyrardeild: Formaður Ragnar
Steinbergsson.
Gerðadeild. Formaður Vilhjálmur
Halldórsson.
Skagafjarðardeild. Formaður Magn-
ús H. Sigurjónsson.
Stykkishólmsdeild. Formaður Ingv-
ar Breiðfjörð.
Deildirnar hafa leist ýmis störf af
höndum, bæði varðandi fjölgun félaga
og útbreiðslu. Sumar hafa látið til sín
taka þegar með umferðarmál, svo sem
fyrst og fremst stærsta deildin í
Rvík-Hafnarfirði, Húsavíkurdeildin,
Stykkishólms- og Skagafjarðardeildir.
Flest aðal- eða heildarstörf hafa þó
verið unnin af sambandsstjórn, en
störf deildanna sjálfra munu fara ört
vaxandi.
Nýjar deildir eru væntanlegar viða
um land á þessu ári og er sú fyrsta
þeirra nú að hlaupa af stokkunum í
Ólafsvík og Sandi.
Framkvæmdarstjóri
B.F.Ö. hefur nú ráðið framkvæmda-
stjóra frá og með 1. febrúar 1958 að
telja. Er það Ásbjörn Stefánsson rit-

TIL FÉLAGA B.F.Ö.
Kæri félagi! Um leið og vér send-
um þér fyrsta tölublað „Umferðar“,
viljum vér ávarpa þig nokkrum orðum.
Þegar þú gerðist félagi B.F.Ö., hefur
það vafalaust vakað fyrir þér, fyrst
og fremst, að styrkja félagsskap, sem
þú taldir nauðsynlegan. Þér hefur
vafalaust verið ljóst, í hve mikinn
vanda hinn sívaxandi bilafjöldi og um-
ferðarþrengsli eru að setja okkur öll.
Þú hefur haft trú á því, að B.F.Ö.
væri félag, sem með tíð og tíma, og
í samvinnu við aðra rétta og velvilj-
aða aðila, gæti leyst þann vanda að
einhverju leyti. Þú vilt því vafalaust
að B.F.Ö. eflist og vaxi, og þú getur
gert mikið til þess að svo verði, bæði
með þvi að vera sjálfur fyrirmyndar
félagi og með því að útvega nýja fé-
laga. Sá áhugi, sem sprettur af hug-
sjón og þau verk, sem af þeim toga
eru spunnin, verða jafnan heilladrýgst.
Og það er vissulega góð og mikil hug-
sjón, að vilja vinna bug á voða þeim,
er af nútíma umferð stafar, og finna
úrbætur á því sviði.
En B.F.Ö. mun gefa þér meira en
ánægjuna af því að vinna að góðri
hugsjón. Það vinnur nú öfluglega að
hagkvæmum bílatryggingum fyr-
ir félagsmenn. Það veitir þér þeg-
ar ókeypis þetta blað og mun veita
þér sívaxandi þjónustu á ýmsum svið-
um eftir því sem hagur félagsins vex
og blómgast. Með því að vinna fyrir
B.F.Ö. eflir þú þess vegna eigin hag
um leið og þú leggur góðu málefni lið.
ari sambandsins. Skrifstofa félagsins
og „Umferðar“ mun fyrst um sinn
verða til húsa að Klapparstíg 26, 1.
hæð til hægri. Verður skrifstofan op-
n dag hvern frá kl. 5—7 e. h., nema
laugardaga frá kl. 1—3 e. h.
Orðsending
Stjórn Reykjavíkur-Hafnarfjarðar-
deildar B.F.Ö. hvetur félaga sína ein-
dregið til að gera nú þegar skil á
ógreiddum félagsgjöldum til gjaldkera
deildarinnar, Jóns B. Helgasonar,
kaupmanns, í verzlun hans að Vestur-
götu 27.
Til athugunar
Gáðu vel að þér áður en þú „tekur
fram úr“. Ef bíllinn, sem þú ætlar
fram fyrir er á verulegri ferð, þá
gættu þess að aka ekki fram fyrir
hann, nema enginn bíll sé á móti a.
m. k. næstu 400 metrana.
Mundu, að sá bílstjóri gáir ekki vel
að, sem ekki gáir aftur fyrir sig við
akstur. Spegillinn er til þess. Góður
ökumaður hefur ætíð „annað augað“
á honum. Hafðu góðan spegil og gættu
að því, að hann sé ætíð rétt stilltur.
Afturrúðu sé haldið eins gagnsærri og
unnt er, sumar og vetur. Útispeglar
eru ágætir og eiginlega nauðsynlegir,
einkum á vetrum. Það eru undur, hve
margir hirða lítið um að sjá vel aftur
fyrir bílinn; af því stafa mörg slys.
Ef að hvellspringur hjá þér á fram-
hjóli á verulegri ferð, þá varastu að
bremsa alveg strax. Gríptu stýrið af
öllu afli og einbeittu þér að því að
halda bílnum á veginum; gefðu hon-
um dálítið um leið. Svo má bremsa,
varlega — ítrekað.
Mundu, að hættulegt er að bremsa
snögglega og mikið í mikilli hálku.
Bremsaðu ítrekað — lítið í senn.
Aktu beygjur með hraðaaukningu.
Byrjaðu beygjuna á hægri ferð, en
auktu hraðann jafnt og þétt í allri
beygjunni, án þess þó auðvitað að
fara of hratt í lokin. Við þetta liggur
bíllinn mikið betur og fólkið þrýstist
niður í sætin. Mikil hemlun í beygjum
er hættuleg, einkum í lausamöl og
hálku.