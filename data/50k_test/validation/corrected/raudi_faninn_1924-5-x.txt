Öreigar í öllum löndum
sameinist!
Útgefandi: „Samband  Ungra  Kommúnista“
(Deild úr „Internationale Ungra Kommúnista“)
1. árg.
Reykjavík, maí  1924
1. tbl.
Til ungra alþýðumanna.
19. og 20. öldin eru merkilegt tímabil í sögunni, tímabil stóriðnað-
arins. Eftir því sem framleiðslutækin urðu stærri og auðvænni, safnað-
ist vinnukraftur og auðmagn í færri og færri hendur. Samskonar þró-
un átti sér auðvitað stað í verslunarmálunum. Árangurinn varð sá, að
þjóðfélagið skiftist í tvær stéttir, stétt þeirra manna sem áttu fram-
leiðslutækin — borgarastéttina og stétt hinnar vinnandi alþýðu. Atvinnu-
málin komust að vísu í hendur fárra manna, en borgarastéttin var öll
bundin hagsmúnaböndum, og varð að mestu leyti viljalaust verkfæri i
hendi þeirra.
Atvinnurekendur réðu með öllu kjörum verkalýðsins, þeir urðu að
þiggja í auðmýkt sinn ákveðinn skamt, hæfilegan til að vinnukraftur
þeirra gæti verið boðleg vara.
Það sem hinn visindalegi socialismi — Kommúnisminn hafði sagt
fyrir rættist. Auðvaldið kollsilgdi sjálft sig og gat ekki lengur unnið
hlutverk sitt af hendi, þ. e. veitt öllum almenningi nægilegt lifsviður-
væri til að geta haldið lífi og heilsu. En samvinnan við borgarana hafði
bundið embættismenn verkalýðsins ýmsum hagsmunaböndum hinni ríkj-
andi stétt. Verkalýðurinn hafði sofið. Þeir sem skildu rás viðburðanna,
kommúnistarnir, voru eins og hrópandi rödd í eyðimörkinni. Einungis
í Rússlandi varð verkalýðnum þess auðið, að leysa það hlutverk af hendi,
sem sagan hefir ætlað honum.
Úti í heimi nálgast nú byltingin óðfluga. Öll líkindi eru til þess,
að nýtt fjárhagslegt hrun sé á leiðinni í Mið-Evrópu. Verkalýðurinn
hefir nú þunga reynslu að baki sér í þessum löndum. Sigur verkalýðs-
ins í Þýskalandi, er sigur verkalýðsins í Evrópu.
Áður en varir, geta þeir tímar nálgast, að hinar vinnandi stéttir
þessa lands, verkamenn og bændur, verði neyddar til að taka völdin i
sínar hendur. Ef vér fljótum sofandi að feigðarósi, ber rás viðburðanna
oss að ofurliði, vér verðum undir í baráttunni og vöknum við vond-
an draum.
Vér verðum að vera vakandi þegar sagan kallar oss að skapa komm-
unistiskt þjóðfélag. Til þess að vera hlutverkinu vaxnir, þurfum vér
trausta forustu, öflug samtök, glöggan skilning á því sem er að gerast
og starf án afláts.
Hlutverk æskulýðsins meðal alþýðunnar er að eggja til framsókn-
ar og að sjá um, að flokkar alþýðunnar hafi ekki svefnró eitt augnablik.
„Rauði fáninn“ á að vera málgagn ungra alþýðumanna.
Miðstjórn „Samb. Ungra Kommúnista“.
1. maí.
Fyrsti maí er dagur verkamanna
um allan hinn mentaða heim. Á
þessum degi fyrir 35 árum, sama ár
og hið svonefnda 2. Internationale
var stofnað, gengu verkamenn fyrsta
sinni kröfugöngu fyrir löggilding
átta stunda vinnutíma. Síðan hafa
þeir haldið uppteknum hætti og 1.
maí er nú löngu orðinn sjálfsagður
og ákveðinn frídagur hinna vinnandi
þræla auðvaldsins. Í flestum löndum
hafa verkamenn fengið þessari kröfu
sinni framgengt, en þó ekki alstaðar.
þar sem kröfunni hefir verið full-
nægt, halda verkamenn daginn há-
tíðlegan í minningu þess, og krefjast
þess jafnframt, að þessi sigur þeirra
verði ekki aftur af þeim tekinn. Og
reynslan hefir sýnt, að þessi síðasta
krafa var heldur ekki ástæðulaus.
Fyrri hluta síðastliðins vetrar kom
auðvaldið þýska fram með laga-
frumvarp í ríkisþinginu, sem mælti
svo fyrir, að átta stunda vinnutími
skyldi numinn úr lögum þar í landi.
Þá, sem svo oft áður, sýndu social-
demokratar (jafnaðarmenn) að þeir
hafa svikið stefnuskrá sína hina
fornu og verkalýðinn í heild sinni,
að þeir eru orðnir leiguþý auðvalds-
ins og hægri hönd þess í baráttunni
gegn verkalýðnum. Til þess að
blekkja verkalýðinn mótmæltu þeir
í fyrstu frumvarpi þessu, en ekki leið
á löngu áður en móðurinn rann af
þeim og þeir komu með breytingar-
tillögu, sem sá svo um, að átta stunda
vinnutíminn skyldi haldast sem meg-
inregla, en þó væri auðvaldinu heim-
ilt að láta vinna lengur ef þurfa þætti.
Kommúnistarnir voru þeir einu er
mótmæltu þessu grimuklædda af-
námi átta stunda vinnutímans og
sýndu með því, sem endranær, að
þeir   eru   eini   flokkurinn  sem   ber
hagsmuni verklýðsstéttarinnar fyrir
brjósti. Verkamenn mótmæltu harð-
lega þessum aðförum þingmanna
„sinna“, sósíal-demókratanna, því að
þeim hefði verið í lófa lagið að hindra
allar breytingar á vinnutímalögun-
um. Þeir voru sem sé nógu margir
til þess, enda þótt þeir væru í minni
hluta í þinginu, að gera þinginu
ómögulegt að taka ákvörðun í mál-
inu, með því að ganga af fundi er til
atkvæðagreiðslunnar kom, því að til
þess að lög séu löglega samþykt, þarf
viss hluti allra þingmanna að vera
á fundi. En þeir kusu heldur að veita
auðvaldinu en verkamönnum, enda
var það ekki í fyrsta sinn, sem þeir
hafa stungið hnífi í bak þeim, sem
þeir þykjast vinna fyrir.
Undir eins og lög þessi öðluðust
gildi, kröfðust vinnukaupendur þess
af verkamönnum, að þeir ynnu leng-
ur en átta tíma, en verkamenn neit-
uðu og gripu til verkfalla, sem stóðu
margar vikur, og unnu þeir sumstað-
ar nokkuð á, þrátt fyrir svívirðilega
framkomu hinna svokölluðu foringja
þeirra, sem æfinlega snerust í lið með
auðvaldinu, t. d. með því að neita að
borga verkfallsstyrk úr sjóðum þeim,
sem verkamenn sjálfir áttu og höfðu
stofnað í því augnamiði.
Íslendingar eru í mörgu á eftir um-
heiminum, og ekki síst í því er snert-
ir stéttameðvitund og verklýðshreyf-
ingu. Hér hefir auðvaldinu til skams
tíma haldist uppi að pína þræla sína
til að vinna sólarhring eftir sólar-
hring án nokkurrar hvíldar. Fyrir
þrem árum samþykti alþingi loksins
lög um sex stunda hvíld á sólarhring
fyrir þá sem vinna á togurum, en eng-
in slík lög eru enn til fyrir þá, sem
vinna í landi. Enn líðst auðmönnum
þessa lands að þröngva mönnum til
að vinna hvíldarlaust svo lengi sem
þeim sýnist, og enginn þorir að mót-
mæla af ótta við að verða sagt upp
allri, vinnu framvegis, og fara þar
með á vonarvöl með fjölskyldu sína.
Fyrir nokkrum dögum voru menn
hér í bænum látnir vinna milli 30
og 40 stundir samfleytt.
Íslenskir verkamenn! Takið hönd-
um saman gegn þessari svívirðu!
Þið hafið nýlega séð hvers samtökin
eru megnug. Látið sjá að þið skiljið
gildi þeirra! Vitið það, að auðvaldið
lifir á ykkur, að það er til orðið af
arði þeim, sem hendur ykkar unnu
fyrir; að þið verðið sjálfir að berjast
fyrir hagsmunmn ykkar; að þið
verðið að standa allir saman sem
einn maður ef þið eigið að fá bætt
kjör ykkar í nokkru.
Aðrar stéttir þessa lands hafa sinn
ákveðna frídag; þið einir eruð út-
undan með það. Krefjist þess nú og
framvegis, að þeir, sem kaupa vinnu
ykkar gefi ykkur frí 1. maí, og geri
þeir það ekki með góðu, þá gangið
allir úr vinnunni þenna dag. Enginn
verkamaður má snerta við vinnu 1.
maí, en mætið allir í kröfugöngu Al-
þýðuflokksins og sýnið auðvaldinu,
að ykkur sé alvara í kröfum ykkar
fyrir einum viðurkendum frídegi á
ári og löggilding ákveðins vinnu-
tíma.
„Sameinaðir stöndum vér, sundr-
aðir föllum vér.“
„Öreigar í öllum löndum samein-
ist!“
Aage Berléme
á Alþingi Íslendinga.
Enn þá bíður alþýða manna þess
með óþreyju, að ríkisstjórnin hreinsi
sig af sambandi sinu við málgagn
Stórdanans Berléme. Enn þá vilja
menn trúa því, að hún sé laus við
slíkt máltól. Enn þá trúir þjóðin því,
að Jón Kjartansson sé eini maðurinn
á löggjafarþinginu, sem er í þjónustu
Stórdanans. — Íslendingar eru sagð-
ir seinteknir og fáskiftnir um opin-
ber mál, og mun þar ekki miklu log-
ið, en vel getur þó svo farið, að lang-
lundargeð þeirra þrjóti. — Erindi er-
lendra auðmanna hafa verið svo vel
rekin hér síðasta áratug, að ekki er
furða þótt einhverntíma rumski
þjóðin. Eru ekki dæmin nógu mörg?
Höfum við ekki séð erlent auðfélag
(D. D. P. A. eða Standard Oil) skrýð-
ast íslenskum búningi fyrir tilstyrk
íslenskra manna? Hefir erindreki Ís-
lendinga á Spáni ekki nýverið hlotið
heiðurstitilinn spænskur varakonsúll
fyrir vel unnið starf? Ótal mörg
dæmi munu finnast þegar vel er leit-
að, þó ekki væri nema útibú Privat-
bankans danska á Íslandi.
Hve lengi skal svivirðing sú látin
afskiftalaus af alþjóð, að innbornir
menn gangi á mála hjá erlendum
stóreignamönnum?
Íslendingar verða að rísa úr svefni
og gera upp reikninginn við þessa
menn, krefjast þess, að Jón Kjartans-
son láti þegar í stað af þingmensku.
Sjái þingið sér ekki fært að gera ráð-
stafanir í þessa átt, er hætt við að
enn rýrni virðing manna fyrir því.
— Almenningur mun gera þær ráð-
stafanir gegn blaðinu sjálfu, sem
honum þykir henta.
Krafa allrar þjóðarinnar er: Burt
úr þinginu með hvern þann mann,
sem bundinn er á klafa erlendra auð-
kýfinga — burt með Jón Kjartans-
son úr sölum Alþingis. Hann á þar
ekkert erindi. Aage Berléme á ekki
rétt á neinum fulltrúa þar. — Burt
með hann.
Internationale
Ungra Kommúnista.
Styrjöldin mikla hefir orsakað það
að stéttaskiftingin hefir aukist í öll-
um auðvaldsríkjum heimsins. Bar-
áttan milli kúgaranna og hinna kúg-
uðu hefir orðið yfirgripsmeiri og
hvassari.
Sanna það best hin tíðu verkföll,
allsherjarverföll, kröfugöngur og
uppþot á síðustu árum.
Stéttabaráttan hefir náð hástigi
sínu.  Heimsbyltingin er að nálgast.
Samtök verkamanna verða æ öfl-
ugri.
Einnig hinir ungu verkamenn sem
hafa fengið að kenna á þrælasvipu
auðvaldsins, hinir ungu verkamenn
sem verða að þræla erfiðisvinnu sól-
arhringinn í gegn, hinir ungu verka-
menn sem ekki hafa getað aflað sér
mentunar vegna fátæktar — orsakir
hins ranga þjóðskipulags. Einnig þeir
hafa bundist samtökum.
Þeir hafa stofnað með sér alþjóða-
samband — „Internationale ungra
kommúnista.
Samband þetta sem risið er upp af
rústum alþjóðasambands hægri jafn-
aðarmanna, hefir sagt auðvaldinu
stríð á hendur.
„Internationale ungra Kommún-
ista er ekki gamalt, — var stofnað
árið 1920. Samt telur það miljónir
ungra kommúnista í öllum löndum
heimsins. Miljónir ungra áhugasamra
kommúnista hafa ákveðið að berjast
við hlið eldri félaga sinna, miskunn-
arlausri baráttu gegn hinu rikjandi
þjóðskipulagi, fyrir alræði afþýð-
unnar.
Og mikið hefir þeim orðið ágengt
í þessari baráttu sinni.
Hreyfing ungra kommúnista hefir
nú líka náð hingað til Íslands, þótt
enn sé hún skamt á veg komin. En
hún mun vaxa hér eins og raun hef-
ir orðið á í flestum öðrum löndum.
Ungir alþýðumenn, hvort heldur
til sjávar og sveita, takið höndum
saman og gangið í félagsskap ungra
kommúnista!
Ungir alþýðumenn, grípið tækifær-
ið til að fórna kröftum ykkar fyrir
ykkar málefni — fyrir kommúnism-
ann!
Ungir alþýðumenn, hefjið hinn
rauða fána byltingarinnar og starfið
í sambandi við félaga ykkar úti um
heim til framkvæmda hins kommún-
istiska þjóðskipulags!
Verið framherjar íslenskrar al-
þýðu!
Lifi Samband ungra kommúnista
á Íslandi!
Lifi Internationale ungra komm-
únista!
Lenin.
Bylting.
Byltingamaðurinn    er    lýsandi
kyndill í náttmyrkri vanans.
(Ágúst Jósefsson, bæjarftr.)
Burgeisalýðurinn skelfist engan
hlut svo mjög sem byltingu öreig-
anna. Hún er hin slæma samviska
þeirra, skuldadagurinn.
Byltingin er endir stéttabaráttunn-
ar. Hún er breytingarstigið, er auð-
valdskerfið hrynur um koll og
verkalýðurinn tekur stjórn fram-
leiðslunnar í sínar hendur. Því skal
slegið föstu og verður að vera hverj-
um verkamanni auðskilið mál, að
hagsmunir verkalýðsins og auðvalds-
ins geta ekki farið saman, enda höf-
um við þess ljós dæmi héðan. Stétta-
baráttan leiðir til byltingar, byltingar
á öllu hinu ríkjandi kerfi, sem að
eins er miðað við hagsmuni þeirra,
sem gnægtir eiga gulls.
Hægri-jafnaðarstefnan er þess ekki
megnug, að leysa verkalýðinn úr
fjötrunum. Samningar og makk við
auðvaldsþingmenn er að eins til taf-
ar. Endar venjulega á því, að hags-
munir þeirra verða látnir sitja í fyr-
21. janúar sl. and-
aðist   foringi   verka-
lýðsins í öllum lönd-
um, N. Lenin, rúml.
fimtugur    að    aldri.
Þann dag féll í val-
inn   hinn   ótrauðasti
og snjallasti byltinga-
maður   síðan   Marx
leið. Frá 17 ára aldri
til dauðadags var alt
starf    hans    helgað
verkalýðnum. Ókvíð-
inn gekk hann til bar-
áttunnar   gegn   keis-
aravaldinu    í    Rúss-
landi, landi þar sem
argasta miðaldasvart-
nætti     grúfði     yfir
og fúlmenskulegustu
glæpir voru framdir í
guðs    og    keisarans
nafni. Æfistarf Len-
ins er svo margbrotið
og mikilfengt, að hér
er ekki hægt að lýsa
því ger. Þegar stríðið braust út 1914 var hann foringi meiri hluta jafn-
aðarmannanna rússnesku, bolscheviki. Snerist hann og félagar hans önd-
verðir gegn styrjöldinni og kröfðust   þeir   þess,   að   fulltrúar   jafnaðar-
manna gerðu skyldu sína. Frá 1914 til 1917, er keisaranum rússneska
var hrundið af stóli, lét hann óspart dynja yfir þeim er gerst höfðu leigu-
tól auðvalds og hervalds, vægðarlausar ádeilur. 7. nóv. 1917 er verkalýð-
urinn í Leningrad (þá Petrograd) hreif völdin úr höndum auðvaldsins,
var hann sjálfkjörinn stjórnarformaður. — Vinnuþrek hans er rómað af
öllum; hann svaf að eins fáa tíma á sólarhring og lifði svo spart, að þess
eru engin dæmi um nokkurn stjórnarformann, en öllu má ofbjóða. 1922
fékk hann aðkenningu af slagi, sem leiddi hann til dauða. Hundruð þús-
unda bænda fylgdu líki hans frá smábænum Gorki, er hann lést. Hundr-
uð þúsunda verkamanna fylgdu hljóðir kistu hans til hvelfingarinnar við
Rauðatorg í Moskva. Enginn maður hefir verið verkalýðnum um heim
allan svo harmdauði sem Lenin, en enginn hefir heldur afrekað sem hann.
Sovét-Rússland heldur áfram í anda   hans,  verkalýður   allra   landa
heldur áfram starfi hans. Lenin er dáinn, en verk hans munu lifa meðan
heimur er uppi.                                                                       T     .  . ..
Leninisti.
irrúmi. — Hver verkamaður hér
hygst að sækja fé í hendur Jónasi,
Tryggva eða Klemenz (fyrv. form.
landsmálafél. Stefnir)? Hver býst við
því, að Sig. Eggerz verði hollari
verkalýðnum, en „fína fólkinu“?
Kommúnisminn er kominn hér til
Íslands og honum verður það ekki
að fótakefli þótt Jón Kjartansson,
erindreki Berléme glamri eftir sínum
gáfum um að banna samband ungra
kommúnista. Stéttabaráttan er hafin,
verkalýðurinn íslenski er loks vak-
inn af svefni. Hinir rauðu fánar ör-
-eigabyltingarinnar blakta hér við
húna.
Öreigar allra landa sameinist!
Quousque tandem.
Fjármálapólitík auðvaldsins.
Náttúran brosir við okkur, afurða-
salan góð og öll ytri skilyrði hin
bestu. Þrátt fyrir alt þetta, er gengi
íslensku krónunnar lágt og fer versn-
andi. Þetta þykir mönnum undar-
legt.
Og menn undrast vegna þess, að
þeir hafa ekki enn þá gert sér ljóst
í hverskonar þjóðfélagi vér lifum.
Borgaralega þjóðfélagið hér á landi
er nú orðið kapitalistiskt í orðsins
fylstu merkingu. Atvinnumálin og
fjármálin og þar með öll velmegun
þjóðarinnar er í hendi fárra manna.
Ógæfan er ekki fallin af himnum of-
an. Hún er mitt á meðal okkar og
nærist af heimsku okkar og skilnings-
leysi.
Þegar hagsmunir atvinnurekenda
og almennings ekki fara saman er
ekki von á góðu. Og hagsmunir þeirra
fara aldrei saman, nema ef vera skyldi
gagnvart náttúruöflunum. Hin ríkj-
andi stétt leggur alla stund á að halda
uppi þeim anda, sem er eldri en borg-
araþjóðfélagið, þegar baráttan gegn
náttúruöflunum var aðalatriðið.
Andlegt afturhald er þannig hags-
munamál fyrir íhaldsstefnuna í þjóð-
málum.
Fáfræði almennings verður skilj-
anleg, þegar þess er gætt, að hin
helstu heimildarrit þjóðarinnar um
opinber mál eru gefin út af innlendu
og útlendu (t. d. Morgunblaðið) auð-
valdi, sem hefir slíkra hagsmuna að
gæta.
Hagsmunir atvinnurekenda og al-
mennings í gengismálinu eru gagn-
stæðir. Því minna virði sem krónan
verður, því minna verður fjármagn
almennings, og þetta fjármagn verð-
ur vitanlega ekki að engu, heldur
rennur hver eyrir í vasa framleið-
enda.
Ef mönnum væri það alment ljóst,
hvað er að gerast þegar gengið fell-
ur, myndu menn ekki ganga rólegir
með hendur í vösum. Það er verið
að stela öllu sem alþýða manna á
í lausu fé, hvorki meira eða minna.
Menn ættu þó að hafa vítin að var-
ast. Þegar gengishrunið var sem
mest í Þýskalandi, réðu nokkrir auð-
kýfingar (Stinnes-félagið) nákvæm-
lega hvernig peningarnir féllu, hvaða
daga, og jafnvel hvaða stund úr degi,
og gátu hagað braski sínu samkvæmt
því. Þannig græddu þeir ógrynni
fjár. Miljónir sæmilega efnaðra
manna, vöknuðu við það einn góðan
veðurdag, að þeir voru öreigar. Þetta
var árangurinn af sparnaðarkenning-
um borgaranna. Vissulega ekki
árangurslaus fyrir þá sem ágóðan
höfðu.
Og auðvaldið heldur áfram að
gæta hagsmuna sinna, meðan það
situr að völdum, peningarnir halda
áfram að falla.
En auðvaldið mun falla á sínu eig-
in bragði. Rétti verkalýðsins verður
að eins náð með byltingu. Og verka-
lýðurinn mun ná rétti sínum.
Hafið þið heyrt það?
Erindreki íslands, Gunnar Egilsen,
sem gæta á hagsmuna þjóðarinnar Mið-
jarðarhafslöndunum, er nú skipaður
spánskur vicekonsúll á Íslandi. Hvort
munu þetta laun fyrir þegar unnið eða
óunnið starf í þágu Spánverja hér á
landi? Og hvorum húsbóndanum skyldi
hann reynast hollari í framtíðinni, því
svo segir máltækið, að „bágt er að vera
beggja vin og báðum trúr“
Í ráði er að selja á leigu áfengisversl-
unina hér í Reykjavík. Heyrst hefir, að
Stefán Thorarensen og Hjörleifur á
Hálsi séu meðal umsækjenda. Telur blað-
ið sjálfsagt, að Stefán hljóti hnossið, því
að sögn Guðmundar prófessors Hannes-
sonar, var alt í röð og reglu hjá honum,
og varla mun hann hafa versnað síðan.
Öreigar.
Í tugi ára hefir öreigalýðurinn bar-
ist við hungur og klæðleysi. Í tugi
ára hefir hann stunið undir stáloki
auðvaldsins.
Réttur öreigalýðsins er brotinn á
bak aftur. En af náð hefir auðvaldið
þó „gefið“ honum kosningarétt. En
sá réttur er einnig takmarkaður, því
öreigunum er hótað með atvinnu-
missi o. fl. ef þeir ekki hlýðnast vilja
auðvaldsins.
Í tugi ára hefir öreigalýðurinn
vonað að bráðum mundi birta af
degi. Nú er vonin að rætast.
Öreigalýður allra landa hefir fylkt
sér undir merki sócialismans. Bar-
átta þeirra við peningavaldið er hörð,
en áfram berjast þeir, því að þeir
vita og skilja, að þeir „hafa engu að
tapa nema hlekkjunum, en allan
heiminn að vinna.“
Öreigalýðurinn þekkir fátt annað
en sífelda baráttu við hungrið. Hann
kvíðir hverjum degi. Börn hans líða
skort, og fá þess vegna ekki sinn eðli-
lega þroska.
Nei, öreigalýðurinn verður að
skilja mátt sinn.
Þetta þjóðskipulag er óréttlátt.
þess vegna hlýtur þaað að falla.
Brjótumst beint áfram að tak-
markinu. Krókaleiðir eru seinfarnar,
og illar.
Kommúnisminn einn getur bjarg-
að hinum kúguðu. Styrr.
Kommúnista Internationale.
Samband Ungra Kommúnista hefir
fengið tilkynning um það frá miðstjórn-
inni í Moskva, að 6. heimsþing Kom-
múnista Internationale hefjist þar 5. júní
n. k. Fyrir þinginu liggja ýms merk mál,
m. a. áfrýjun frá norska Verkamanna-
flokknum (Tranmæl, Bull &amp; Co.) út af
brottrekstri flokksins úr Internationaie.
„Rauði fáninn“ mun skýra mönnum frá
afdrifum þess máls, eftir þingið.
Eldflugur.
Pípuhattur MacDonalds.
Danska blaðið „Politiken“ segir frá.
því 29. jan., að þegar það hafi frést á
kauphöllinni í Lundúnum, að MacDonald
hafi verið með pípuhatt, þegar hann fór
til konungs til að taka við forsætisráð-
herraembættinu þð hafi verðbréf stigið
i verði, því að sá sem gengi með pípu-
hatt, gerði enga byltingu!
Rit Lenins.
Sambandsþing hinna sameinuðu sóv-
jet-lýðvelda, hefir samþykt að gefa út
rit Lenins í miljóna-upplagi, á ótal
tungumálum.
Íhald
— þýðir afturhald, baráttu á móti öllu
nýju; það þýðir baráttu móti „rás við-
burðanna“, þróun mannkynsins fram á
við. — Íhald þýðir kyrstöðu þjóðfélags-
ins, en af því leiðir afturför. Íhald vill
lappa upp á gamlar, fúnar stoðir, — en
berst á móti öllu nýju, er bætir og upp-
hefur. Rás viðburðanna dæmir íhaldið til
dauða.
Ábyrgðarmaður: Sigurður Jóhannsson.
Utanáskrift til blaðsins:
„Rauði fáninn.  P. O. Box 361,   Reykjavík.
Félagsprentsmiðjan.