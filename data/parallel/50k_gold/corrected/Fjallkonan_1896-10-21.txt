Kemr út um miðja viku.
Árg. 3 kr. (erlendis 4 kr.).
Auglýsingar mjög ódýrar.
FJALLKONAN
Gjalddagi 15. júlí. Upp-
sögn skrifleg fyrir 1. okt
Afgr.: Þingholtsstræti 18

XIII, 41.
Reykjavík, 21. október.
1896.
Horfur.
Ekki hefir útlit á högum almennings hér sunn-
anlands verið jafnískyggilegt um mörg ár sem nú.
Ofan á jarðskjálftatjónið bætist að heyafli hefir hver-
vetna orðið með langminnsta móti, og mundi horfa til
stórvandræða, ef ekki væri víða miklar heyfirningar
frá undanförnum árum. Enn ástæður sveitamanna
hér sunnanlands, jafnvel á jarðskjálftasvæðinu sjálfu,
eru þó glæsilegar í samanburði við hagi manna hér
við sjávarsíðuna í kringum Reykjavík og við allan
Faxaflóa sunnanverðan.
Það sem haldið hefir lífinu að undanförnu í fjölda
manna hér er einkum sumarvinnan á Austfjörðum og
atvinnan á þilskipum, sem gerð eru hér út. Nú hefir
vistin á Austfjörðum mishepnast fyrir öllum þorra
manna svo hraparlega, að flestir hafa eytt sumarkaupi
sínu að meira eða minna leyti, áðr enn þeir komust
heim, og margir koma alveg tómhentir.
Þessu víkr svo við, að ákveðið var að lands-
kipið ,Vesta' kæmi við á Austfjörðum 12. september
til að flytja Sunnlendinga heim. Þeir reiddu sig á
þetta, sögðu upp vinnu sinni og þyrptust saman á
hafnarstöðunum, þar sem ,Vestu' var von. Þar biðu
þeir nærfelt í mánuð, atvinnulausir og margir skýlis-
lausir, því ekki var hægt að fá húsaskjól handa slík-
um mannfjölda, sem samtals mun hafa verið talsvert
á aðra þúsund. — Á þessum tíma hafa þeir étið upp
sumarkaup sitt, og margir höfðu að sögn ekkert til
þess að borga með fargjaldið, loks þegar ,Egill' fekkst
til að flytja fólkið suðr — höfðu eytt hverjum eyri
af kaupi sínu — og sátu svo eftir allslausir og ráða-
lausir. Verða líklega fluttir sveitarflutningi suðr. —
Meðan á þessari bið stóð, hafði fólkið átt við mjög
bágan kost að búa; margir gátu ekkert skýli fengið
og urðu að liggja úti um nætr, jafnvel í frosti og
og óveðrum.
Þetta er enn eitt dæmi um, hve samgöngurnar
hjá oss eru haganlegar!
Af því að þessir mörgu Sunnlendingar gátu ekki
komizt heim til sín af Austfjörðum í tæka tíð og
urðu að eyða þannig öllu haustinu til ónýtis, leiðir
án efa hin mestu bágindi hér um slóðir.
Horfur almennings hér nærlendis og jafnvel víð-
ar eru í stuttu máli miklu ískyggilegri nú enn nokkru
sinni fyr í þeirra manna minni sem nú lifa.
Heyskaparbrestr, léleg fjársala, aflaleysi og tjón
af völdum náttúrunnar, bæði jarðskjálftarnir og norð-
anveðrið, sem eflaust hefir gert mikinn skaða í Þing-
eyjar og Múlasýslum, hjálpast að því að þetta ár
verðr hið erfiðasta, sem menn muna.
,Bjarki'
heitir nýja blaðið, sem ,Prentfélag Austfirðinga er farið
að gefa út, enn ritstjórinn er skáldið Þorsteinn Er-
lingsson. 1. blaðið er komið út, og er blaðið á stærð
við Fjallk., og á að koma út einu sinni í viku. í 1.
blaðinu er fremst kvæði eftir ritstjórann eins konar
kveðja ,Í landsýn' og hljóðar svo:
Nei, þér tekst það aldrei að gera mér geig,
þó lifirðu á ströndum og vogum;
ég sé á þér, þoka, að þú situr nú feig
því sól fer að austan með logum;
og þá lyfta fjöllin mín bládimmri brún,
sem bíða hér voldug og fögur;
og dalirnir opnast með engjar og tún,
og íslenzkar fornkappasögur.
Og þar áttu, fóstra, þinn framtíðarher:
þinn frjálslynda unglinga skara,
sem berst undir merkjunum vaskar enn vér
og vogar þar djarfara að fara.
Ef okkur ei veitist að vinna þar neitt,
er vert sé með öldum að geymast,
þá getum við lyddurnar leitast við eitt:
að láta ekki nöfn þeirra gleymast.
Þó þokan sé meinleg og hríðin sé hörð
er hérna þó gaman að vinna
með hverjum sem elskar þig íslenzka jörð
og arfarétt barnanna þinna.
Að geymt yrði hjarta þíns heitasta blóð
og heið væri göfuga bráin —
til þess orti Jónas sín þjóðfrægu ljóð,
til þess er Jón Arason dáinn.
Vestmannaeyjum, 1. okt. Síðan ég ritaði seinast í ágúst,
hefir verið sífelt þurveðr og bezta tíð. Jarðskjálfta varð vart
hér öðru hvoru fram yfir miðjan mánuðinn, enn lítið kvað að
honum þennan tíma, nema nóttina milli 1. og 2. sept.; þá féll
steinbogi sá, sem var yfir ,Gatið' á eyjunni ,Geldung' (Gelding?)
og aftókst þar með vegr upp á hann, og er mjög efasamt að
uppganga náist á öðrum stað, því ,Suðrgöngur' svo nefndar
munu hafa hrapað líka, svo allstaðar er ókleyft ,standberg'.
Er þetta tilfinnanlegr skaði fyrir Kirkjubæjarjarðir 8 að tölu,
því vanalega var á ári 150 fýla og 30 súlna hlutr úr nefndri
eyju. — 5. s. m kl. 10,30 mín. e. h. kom allharðr kippr; hrap-
aði þá mikið úr ,Klifi', og eyðilagði jafnframt ,Mánaðarskoru'
(stóran grashvamm sunnan í því) og hér um bil hálfar ,Hlíðar-
brekkur' neðan undir ,Klifinu'. Úr ,Blátindi' á ,Dalfjalli', og úr
Heimakletti að norðan, hefir og allmikið hrunið og valdið meiri
og minni spjöllum á fýlabygð. Menn grunar að vegrinn upp á
Súlnasker geti verið eyðilagðr, eða að minsta kosti skemdr; og
sé hið fyrra, er það almenningi stórtjón. Á húsum hefir eng-
inn verulegr skaði orðið af jarðskjálftanum. — Lítið hefir sjón-
um verið sint, og lítið vita menn um fisk hinn liðna mánuð,
því flestir hafa verið önnum kafnir við byggingar, úteyjaferðir
o. m. fl. — Eyjabúar fengu hingað skip með salt 5. sept., og
fór það aftr 6. sept., slitu þeir með því samband etazráðsina og
innlátningarklafa riddarans. Daga þessa var samfara blíðviðr-
inu óvenjnlegr gleðibragr á almenningi. Sú saga gekk hér um
þær mundir, að etazráðið hefði lagt fyrir, að lána ekki verzlun-
ardýrgripinn (bryggjuna), og svo að taka upp hinar dýrmætu
festar af skipalegunni! — Enskt fiskigufuskip ,Thayetmyo' (skip-
stjóri G. Marks), er lá hér á víkinni 13. sept., rak á land nótt-
ina eftir kl. 1, austur af Miðhúsum, og brotnaði gat á það þeg-
ar og sökk að miklu leyti eftir nokkrar mínútur. Skipverjar
björguðu sér allslausir í land á skipsbátnum um nóttina. Aust-
anbrim (hornriði) var nokkuð og lítill kaldi við austr. Slysi
þessu olli sú litla yfirsjón, að skrúfaðr ás gekk úr festilásnum,
vegna þess að hann var ekki vafinn eða bundinn með járnþræði,
(sem ætíð skyldi gera þegar þessháttar lásar eru notaðir í festar
í sjó), og svo að ótrúlega mun hafa verið staðið á verði, þar
166
FJALLKONAN.
XIII 41
sem skipið mun hafa rekið að landi á 15—20 mín. nálægt 300
faðma veg. Um morguninn var öllum fatnaði skipverja svo og
öllu nýtilegu bjargað úr hásetarúmi. Seinna náðust veiðarfæri
hér um bil öll, helmingr kolaforðans, hið litla af lúðu og öðr.
um fiski og svo ýmislegt rusl úr skipinu með miklum erfiðis-
munum og hrakningi. Það sem lá fyrir bráðum skemdum, s. s.
fiskr, veiðarfæri o. fl., er krækt var upp úr skipinu, var selt við
uppboð næsta dag eftir. Nýlega er búið að selja við uppboð
viðarbrot, kol og fleira, sem bjargað hefir verið. Kol seldust
nokkuð á 4. kr. skpd. Lúða, fjalabrot og ýmislegt rusl varð með
afar verði. Á veiðarfærum var þolanlegt verð. Næstkomandi
mánudag verðr hið síðasta rusl selt, og að líkindum skipið, ef
að verðr þá ekki alveg horfið þaðan sem það nú liggr á stór-
grýti og klöppum og að mestu leyti í kafi um flóð. Skip þetta
mun vera 1 árs og hafa kostað um 90,000 kr. — Nú sem oftar
er hér, í fjærveru sýslumanns, settr Þorsteinn héraðslæknir
Jónsson til að gegna sýslumannsstörfum; hefir hann nú fengið
tækifæri til að reyna hæfileika sína, sömuleiðis við þjófamálsrann-
sókn næstliðið vor, og mun enginn geta annað sagt með sanni,
enn að hann hafi staðið vel í þessari stöðu sinni, og leyst
þennan starfa röksamlega af hendi, — Barnaskólinn var settr hér
12. sept. með yfir 40 börnum. Kennarar nú sem stendr hinir
sömu og í vetr leið. — Safnaðarfundr var haldinn hér 13. sept.
og gerðist þar lítið markvert eftir hinn langa undirbúningstíma.
— Nautgripaábyrgðarfélagsfundr var haldinn s. d. Af þeim
fundi er heldr ekkert sérstakt að segja. Nú er fyrst að kom-
ast fótr undir sjóð þess félags, sem eyðst hefir tvívegis í skaða-
bætr. — Framfarafélagsfundr var haldinn 27. sept. Styrk
þeim er félaginu hlotnaðist úr landsjóði þ. á. úthlutað eftir
dagsverkatölu n. l. ár og svo lítilsháttar fyrir húsabyggingar.
Ályktað að veita verðlaun fyrir vel bygð fénaðarhús og hey-
hlöður með járnþaki. Árstillög félagsmanna geymd í sjóði fyrst
um sinn. — Unglingsmaðrinn Ísleifr Jónsson frá Vilborgarstöð-
um, er varð fyrir steininum í Dufþekju 27. águst, andaðist 31.
s. m. eftir miklar kvalir. Hann var að eins 18 ára að aldri,
en með efnilegustu ungmennum hér, og einn hinn vandaðasti í
allri háttsemi. — 21. sept. andaðist að heimili sínu, Jónsborg
Engilbert bóndi Engilbertsson, fyrrum verzlunarmaðr við ,Juius'
-haabsverzlun', nálægt fimtugsaldri. Hann var seinni maðr Jór-
unnar dóttur Jóns prests Austmanns. Þeim varð ekki barna
auðið, enn heimili þeirra, sem var eitt hið snotrasta hér á eyju,
stóð oft opið fyrir vandalausum börnum. Engilbert heitinn var
gæddr miklum andlegum og líkamlegum hæfileikum og hinn
bezti drengr. Síðustu ár sín var hann þrotinn að heilsu og
efnum. — 7. ágúst lézt á Oddstöðum Oddr Arason, nokkur ár
bóndi á Presthúsum, en nýlega hættr sökum fátæktar og kom-
inn til foreldra sinna uppgefinna. Hann lét eftir sig 4—5 börn
í æsku, og ekkju Þuríði Hannesdóttur Hannessonar frá Hnaus-
um í Meðallandi í Skaftafellssýslu. Oddr heitinn var maðr á
bezta skeiði, duglegr aflamaðr til sjós og lands, og sóaði aldrei
afla né litlum eigum sínum í svall eða drykkjuskap.
Sjálfsmorð. 13. ágúst í sumar drekti sér maðr
í Sigurðarstaðavatni á Sléttu, Halldór Halldórsson,
vinnumaðr á Sigurðarstöðum, á þann hátt, að hann
batt við sig stein til að sökkva sér.
Bráðkvaddr varð í Svínahrauni 14. þ. m. verzl-
unarmaðr Hjörþór Illugason af Eyrarbakka; var á
leið til Reykjavíkr, og er óljóst um, hvernig bana
hans hefir að borið.
Druknan. 13. þ. m. druknaði af báti við Vest-
mannaeyjar Guðjón Jónsson sýslunefndarmaðr og
hafnsögumaðr, einhver merkasti Vestmanneyingr,
dugnaðarmaðr mikill, 38 ára að aldri; lætr eftir
ekkju og 2 börn ung.
John Coghill, hinu alkunni hestakaupmaðr, lézt
á hingaðferð milli Skotlands og Íslands fyrir skömmu.
Hafði hann óskað eftir að hvíla í íslenzkri mold,
enn skipverjar vörpuðu líkinu fyrir borð í ofsarok-
inu á dögunum, líklega af hinni venjulegu hjátrú, að
óheill standi af því, að hafa lík í farmi.
Coghill var orðlagðr maðr fyrir hve hreinskiftinn
hann var og orðheldinn.
Gufuskipið ,Eglll' frá Otto Wathne kom hingað
16. þ. m. hlaðið sunnlenzku kaupafólki yfir 500 að
tölu og með fáeina farþega aðra. Hefir þetta fólk
beðið eftir skipsferð að austan, sumir alt að mánuði,
og engir skemr enn hálfan mánuð.
Landseimskipið ,Vesta' kom hingað loks í gær.
Það fór héðan á áætlunardegi 17. sept., enn kemr nú
18 dögum eftir áætlun.
Með skipinu komu yfir 500 farþega.
Seinkun skipsins stafar af hinum miklu óveðrum,
sem stöðugt hafa verið síðan um miðjan f. m. Tafð-
ist skipið fyrst tvo daga á Stykkishólmi vegna veðrs.
Þegar á Blönduós kom, 26. f. m., reyndist ómögulegt
að koma upp Blöndu-brúnni, sem skipið flutti; vant-
aði til þess öll áhöld þar á staðnum, auk þess sem
uppskipunin er þar erfið. Daginn eftir, 27., var þar
afspyrnu rok og brim svo mikið, að legsteinum og
járnbjálkum, sem lágu þar á bryggjunni nýju, sópaði
burtu sem korki. Fór Vesta þaðan á fjórða degi
(29. sept.) með talsvert af vörum, sem þangað áttu
að fara. Frá Sauðárkróki varð Vesta að fara 1. okt.
vegna brims, enn komst þangað aftr daginn eftir.
Á Akreyri lá Vesta á 8. sólarhring; kom þangað 3.
okt. og fór 11. 5.—7. okt. var norðanhríð, enn veðr-
ið miklu vægara enn sunnanlands; í fulla 4 sólar-
hringa varð þá ekkert unnið að skipinu fyrir óveðri,
enda var mikill lagnaðarís á firðinum. Loks lá skip-
ið aðgerðalaust einn dag (17. okt.) á Fáskrúðsfirði í
aftakaroki, enn síðan gaf því allvel hingað til Reykja-
víkr.
Af þessari ferðasögu skipsins má ætla, að skip-
inu muni vera ætlaðr langt of stuttr tími í ferðaá-
ætluninni til þessarar haustferðar, sem er á þeim
tíma, er einmitt er hættast við óveðrum, því fremr
sem skipið átti að koma á alla viðkomustaði.
Fjárskaðar er talið víst að orðið hafi miklir í
Eyjafjarðar- Þingeyjar- og Múlasýslum, enn ekkert
hefir frézt um þá.
Fjárkaupaskip frá Zöllner & Vídalín var á Sauð-
árkróki í byrjun þ. m., enn von var hingað á skipi
frá þeim til pöntunarfélaganna hér austanfjalls fyrir
viku, enn er ókomið enn.
Thordalhs var von á skipi hingað til fjárkaupa
í byrjun þ. m. Hann er ókominn enn, og eru nú
flestir orðnir örkola vonar um að hann komi.
Veðrátta. Haustið hefir yfirleitt verið mjög rign-
ingasamt og kalt. Nú hefir snjóað í nokkra daga,
og í dag er allmikið frost. — Gengr vetrinn því
harðneskjulega í garð. 21. okt. 1896.
FJALLKONAN.
167
Leiðrétting séra Brynjólfs.
Um leið og ég leyfi mér að tjá sér Brynjólfi Jónssyni á Ó-
lafsvöllum mínar beztu þakkir fyrir leiðréttingu hans á nokkrum
atriðum í ,stúdentatali' mínu, sem auðvitað er í góðu skyni gerð
af hans hálfu, vildi ég leyfa mér að gera athugasemd við nokkur
af þeim atriðum, sem hann dregr fram, eða leiðrétting á ,leið-
réttingu' hans.
Séra Br. misminnir, er hann segir, að Ásmundr Sveinsson
hafi fengið II. einkunn til burtfararprófs. Hann fekk, eins og
stendr í ,stúdentatalinu', I. eink., sem sjá má af skólaskýrslu
fyrir 1874 og dimissions-prótókol skólans. Séra Br. misminn-
ir ennfremr, er hann segir að séra Frederik Petersen hafi hlot-
ið I. eink. við próf sitt frá háskólanum. Hann fekk II. betri
einkunn, eins og stendr í stúdentatalinu, sem sjá má af Aarbog
for Kjöbenhavns Universitet' fyrir árið 1880 og ,Ny geistlig
Stat' udgivet af Asmussen 1888 og 1891 og ,Geistlig Stat' udg.
af Damkjær 1894. Sómuleiðis misminnir séra Br., er hann segir
að séra Jakob Benediktsson hafi verið utanskólalærisveinn. Í
skólaskýrslunni fyrir árið 1851 er hann talinn meðal lærisveina
skólans, alveg eins og gert er í stúdentatalinu. Loks misminn-
ir Br., er hann gefr í skyn, að allir stúdentarnir frá 1851 hafi
verið utanskólalærisveinar. Eftir nýnefndri skýrslu voru, auk
séra Jakobs, tveir aðrir (Jón Þorleifsson og Steingrímr Bjarna-
son Thorsteinsson) af stúdentunum frá því ári lærisveinar skól-
ans, er þeir gengu undir próf.
Við öll hin atriðin, sem séra Br. tilfærir, hef ég ekkert að
athuga; sum af þeim eru vitanlega ekki annað enn prentvillur,
sem óneitanlega eru leiðinlegar, hvar sem þær koma fyrir, enn
erfitt að fyrirbyggja, að ekki slæðist inn, ekki sízt í svona lög-
uðu riti, án þess þó að rétt sé að saka höf. um skeytingarleysi,
eins og séra Br. gerir, enn þetta rýrir engan veginn þakklæti
mitt til séra Br. fyrir ,leiðréttingu' hans. Ég bjóst aldrei við
því, að þessi ritsmið mín yrði svo fullkomin, að engir gallar yrðu
á henni fundnir, því þótt ég að gamni mínu hafi verið að fást
við þetta lítilsháttar síðan ég var sjálfr í skóla, hefir mér aldrei
komið til hugar, að álíta mig ,specialista' í þeim efnum, og sízt
af öllu mann til að mæta hinum stálminnuga séra Br., sem eins
og allir vita er gæddr alveg sérstakri gáfu í þessum efnum,
enda þótt ,leiðrétting' hans, samkvæmt því sem þegar hefir verið
bent á, sýni áþreifanlega, ,að svo bregðast krosstré sem önnur
tré', að séra Br. getr og skjátlazt, þótt stálminnugur sé.
Í ritinu eru ,sjálfsagt fleiri villur' — eins og séra Br. getr
sér til. Ég vil þannig leyfa mér að nota tækifærið til að benda
á nokkrar villur, sem ég hefi sjálfr rekið mig á, eða verið bent
á, er ég vildi biðja góða menn, sem ritið eiga, að leiðrétta, um
leið og þeir leiðrétta villur þær, sem séra Br. hefir réttilega
drepið á: Á bls. 33 stendr: ,Björn Bjarnarson' (stúd. frá 95)
enn á að vera ,Bjarnason'; á sömu bls. er fæðingarár Björns
Jónssonar talið 47 (eins og stendr í prótókollum skólans) enn
mun eiga að vera 46; á bls. 40 stendr að séra Janus Jónsson
hafi I. eink. til stúdentsprófs, enn á að vera II. eink., á bls.
50 stendr, að Sigurðr Pálsson, læknir, hafi II. eink. til embætt-
isprófs, enn á vera I. eink, og á blaðsíðu 55 stendr P. við kand-
idatsár séra Þorvaldar Bjarnarsonar, enn á að vera H.
J. H.
Kristniboðinn frá Kandylistan.
Eftir L. Dilling.
(Þýtt af B. G. B.).
I.
(Framh.). Þær hittust heima hjá prestinum eins og
af tilviljun. Í fyrstunni sá hvorug þeirra neitt annað
enn tómt loftið. En þá spenti prestrinn greipar
(hann var sí-sveittr á höndunum), og hélt svo fagra
ræðu um fyrirgefning og eindrægni, og þar fram eftir
götunum, að báðar konurnar komust sýnilega við.
Og þegar hann að endingu lagði saman hendr þeirra
og lét aðra sveittu hendina ofan á og hina undir,
þá var þeim öllum lokið.
Þá risu þær á fætur með tárin í augunum, ráku
saman nefin og kystust friðarkossinn.
Því næst leiddust þær brosandi ofan eftir stræt-
inu og var það til mikillar uppbyggingar fyrir konu
bæjarfógetans. Hana hafði lengi grunað, að eitthvað
væri á seiði og sat hún nú við gluggann og gaut
til þeirra augunum bak við blómkrukkurnar.
Þær mættu konu læknisins og Jósefínu dóttur
hennar við strætishornið. Jósefína hafði heklaðan
klút um hálsinn og hnýttan á stóran hnút þeim meg-
in, sem kyrtlabólgan var meiri.
Þær námu allar staðar og heilsuðust.
„Hvenær kemr hann“? spurði læknisfrúin.
Það var ekki um neinn „hann“ að villast um
þessar mundir.
„Komudagrinn er ekki ákveðinn enn“.
„Hann kvað vera svo sætr“, sagði Jósefína.
„Og vitið þið hvað? Hann hefir verið í hegn-
ingarhúsinu“, sagði móðir hennar og komst við. „Er
það ekki inndælt“?
„Uss“!
„Þér þurfið svo sem ekki að fitja upp á nefið
fyrir því, fröken“, sagði frú Samúelsen þóttalega.
„Ég gæti gjarnan vitað son minn í hegningarhúsinu
ef ég vissi, að hann yrði slíkr guðs maðr á eftir“.
„Já, hann getr grætt undir sálarinnar“, sagði frú
Hildemann skáldlega.
„Jósefína, við skulum fara“, sagði læknisfrúin.
„Verið þér sælar! — Skaparinn getr kannske líka
lagt eitthvað á yðr, frú Hildemann. Þér megið
þakka guði fyrir, að Lydía dóttir yðar hefir engan
kvilla. Annars segja nú sumir, að hún sé rang-
eygð“.
„Bezta frú, ég veit ekki með hverju ég hefi
stygt yðr“.
„Og ég veit mikið vel, að þér eruð altaf að núa
henni vesalings Fínu minni kyrtlaveikinni um nasir“.
„Nasir! Er hún nú komin í nefið á henni“?
spurði frú Samúelsen hissa. „Ég hélt, að það væri
bara á hálsinum“.
Læknisfrúin virti hana ekki svars, en hélt áfram
leiðar sinnar og var hnakkakert mjög.
Jósefínu vöknaði um augu og hún togaði hekl-
aða klútinn betr upp.
Frú Samúelsen og frú Hildemann hristu höfuðin.
Þær héldu svo áleiðis og leiddust sem fyr, en kon-
an bæjarfógetans teygði nefið fram fyrir blómkrukk-
urnar til þess að geta horft á eftir þeim.
„Það er eins og mig gruni, að læknisfrúin hafi
reiðst“, sagði hún spekingslega í hálfum hljóðum.
II.
Það var ljómandi samkoma í „Valhöll“, svo ljóm-
andi, að slík hafði víst aldrei sézt þar áðr.
„Valhöll“, var eiginlega dans-salr handa „heið-
virðum persónum“. Inngangrinn kostaði 50 aura
fyrir karlmenn — helming fyrir kvenmenn — og
hver dans 10 aura.
Nú leit salr þessi öðruvísi út. Bekkir höfðu ver-
ið fengnir að láni frá borgaraskólanum og var þeim
raðað um salinn. Á pall þann, sem lúðrþeytararn- 168
FJALLKONAN.
XIII 41
ir stóðu vanalega á og spiluðu polka og Vínarvals,
var nú breiddr Brysselargólfdúkr, og stóð þar á lítið
borð með vatnsflösku og glasi eins og siðr er til.
Frú Samúelsen hafði hugsað sér að láta þar enn
fremr pálmavið í tveimr marmarakrukkum, sama
pálmaviðinn, sem skreytt var með við konungskom-
una. Enn tollþjónn bæjarins réði henni frá því og
kom með þá uppástungu, að hún skyldi skera öll
blöðin af pálmanum og útbýta þeim meðal kvenna
bæjarins, svo að þær gætu gengið á móti hinum nýja
Messías með pálmaviðargreinum í höndum sér, þegar
hann kæmi á járnbrautinni. Einnig virtist honum,
að þeim bæri að breiða gólfdúka sína á veginn, svo
að ekki steytti hann fót sinn við steini á Aðalstræti.
Steinbrúin þar þótti ekki sem bezt.
Frú Samúelsen fór nokkrum orðum um fyndni,
sem hvergi næði til, og sneri við honum bakinu.
Olíulamparnir uppi undir rjáfrinu loguðu illa og
báru daufa birtu um hinu stóra, tóma sal. Menn
tóku nú að safnast þangað smámsaman, og var þó
ekki komið að hinum tiltekna tíma.
Maddama Malberg, vökukona, var þar á stjái, til
að gæta þess, að alt færi fram í reglu og að enginn
sveitarlimr settist á fremstu bekkina; heldra fólkið
átti að sitja á þeim.
Maddama Malberg var kona lítil vexti: hún var
feit í andliti enn þó fölleit og var í garmalegum kjól
úr paramattas, niðrmjóum. Hún hafði hvítan, sam-
anbrotinn vasaklút um kjálkana og hnýttan saman
ofan á hvirflinum, því að hún kvaldist altaf af hlust-
arverk.
Heldra fólkið fór nú að koma. Frú Hildemann
og Lydía dóttir hennar komu einna fyrstar.
Lydía Hildemann var á dökkleitum, látlausum bún-
ingi og var sorgbitin á svipinn. Hún hafði líka
orðið fyrir miklu mótlæti seinasta árin vesalingr.
Þegar óvináttan milli foreldra hennar og Samúel-
sen hjónanna gaus upp, var Jósep Samúelsen, æsku-
vinur hennar og elskhugi, sendr til Frakklands. Það
var látið heita svo, að hann ætti að læra þar frakk-
nesku, en Lydía vissi vei, að það var gert til þess
að hann skyldi læra að verða henni afhuga og var
allsennilegt, að honum mundi takast það. Meðan
hann var heima, þótti honum vænt um hana, því að
þar í bæ hafði engin eins prýðisfallegt svart hár og
slík ljómandi augu sem hún; enn suðr í löndum hafa
allar stúlkur svart hár og ljómandi augu.
Kona bæjarfógetans, læknisfrúin og Jósefina dóttir
hennar settust hjá frú Hildemann. Eisenhart laute-
nant og Bebel, kandídat í guðfræði, settust hjá Lydíu.
Þeir voru báðir kennarar við borgaraskólann. (Framh.).
Til skálda og kvæðavina.
Lesendr Fjallk eru vinsamlega beðnir að veita at-
hygli áskorun um að senda frumkveðnar, óprentaðar
stökur og kvæði inn til ritstjórnar þessa blaðs (sbr. aug-
lýs. í Fjallk) til útgáfu í einu safni jafnskjótt og nægi-
legt efni er fyrir hendi.— Utanáskrift: Fjallkonan —
Reykjavík.
Tapast hefir í júlímánuði næstliðnum, brúnn foli
3 v. ógeltr, frá Litla-Hrauni á Eyrarbakka, óaffextr með marki:
blaðstýft hægra; hver sem hittir fola þennan er beðinn að koma
konum til skila að Litla-Hrauni eða til eigandans Bjarna Ein-
arssonar á Efrihól undir Eyjafjöllum mót sanngjörnu endrgjaldi.
Alfatnaðr handa unglingi 16—
18 ára óskast keyptr með niðrsettu verði. Upplýs-
ingar í Þingholtsstræti 18.
ÞAR ég ætla mér að fara til útlanda
núna treð ,Vesta', þá vil ég hér með tilkynna mínum
heiðruðu skiftavinum og hverjum sérstökum, sem þarf
að fá skó eða skóviðgerðir, að verkstæði mitt heldr
áfram eigi að síðr undir umsjón tveggja útlærðra
sveina, enn aðalumsjón hefir hr. Jón Brynjólfsson á
vinnustofu minni, og verðr hann að hitta heima hjá
mér frá kl. 12—2 f. m., og 6—8 e. m.
Rafn Sigurðsson.
Fyrir einhleypa er eitt herbergi til leigu á
Skólavörðustíg. Ritstj. vísar á.
Kensla.
Efnilegr piltr, sem óskar að læra skraddaraiðn,
getr fengið pláss hjá undirskrifuðum.
Seyðisfirði 30. sept. 1896.
Eyjólfr Jónsson,
skraddari.
Til leigu óskast
rúmstæði (2 mann) eða til kaups með góðum
kjörum. Ritstj. vísar á.
Kaupendr
FJALLKONUNNAR
eru beðnir að greiða andvirði hennar að fullu í haust
Þeir sem skulda árum saman og hafa ekki greitt
andvirðið fyrir lok októbermánaðar í haust, verða
allir hlífðarlaust lögsóttir.
Kaupendr í nærsveitum mega borga með inn-
skrift í verzlanir í Reykjavík, eftir því sem um semr
við útgefanda, eða Brydes verzlun í Borgarnesi eða
Thomsens verzlun á Akranesi.
Sömuleiðis má borga með kindum og ýmsri land-
vöru og sjávarvöru. ef um semr.
Kaupendr
FJALLKONUNNAR
út um land, sem vilja panta ein-
hverjar verzlunarvörur frá Reykjavík, sem auglýst-
ar eru í ,Fjallkonunni', geta sent pantanir sínar á-
samt andvirði og áætluðu burðargjaldi til útgefanda
,Fjallkonunnar, sem annast um kaupin og sendingu
varningsins með fyrstu póstferð eða gufuskipsferðum
að sumrinu. Það er óhætt að fullyrða, að margar
vörur fást hér ódýrari enn annarsstaðar á landinu,
og ódýrari enn í Kauprnannahöfn. þar sem flestir
kaupmenn út um land kaupa vörur sínar, og gæti
því margir haft hagnað af því að kaupa slíkar vörur
í Reykjavík. Fyrst um sinn tek ég engin ómakslaun
fyrir starf þetta. Viðskiftamönnum verðr send skila-
grein fyrir kaupunum.
Vald. Ásmundarson.
Útgefandi: Vald. Ásmundarson.
Félagsprentsmiðjan.
