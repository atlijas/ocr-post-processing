I,4.
Kemur út 2-3 á mánuði,
30 blöð alls um árið.
þriðjudag 31. ágúst.
Kostar 3 krónur árg. (erlendis
4 kr.) stök nr. 20 aura.
1875.
LEIÐRÉTTING.
Í 3. tölublaði "Norðlings" öðrum dálki 15. línu að neðan vantar
inní fyrir framan orðin: «hið fyrsta», «þetta skuli vera».
Fjárkláðamálið á alþingi.
Óhætt er oss að fullyrða, að engu máli, jafnvel eigi stjórndeilu-
máli voru við Dani, hefir þjóðin fylgt með jafnmiklum áhuga, hvað þá
heldur með jafnastri og fullri sannfæringu sem fjárkláðamál-
inu. Það er og að vonum. Fjárkláðamálið er það mál, er allir
sveitabændur og búfróðir menn geta fullvel skilið; en og að vísu eng-
inn maður annar, hversu fróður og vel að sér sem hann kann að vera
um aðra hluti. Hver sá er lesa vill umræðurnar á alþingi 1859 um
fjárkláðamálið og einkum nefndarálitið í því máli, hann hlýtur að ganga
úr skugga um, að fjárkláðamálið var þá skoðað, sem og sjálfsagt er,
sem búskaparmál af öllum þeim mönnum er búvit höfðu, byggt á
mönnum landsháttum vorum, og því af öllum þeim mönnum er höfðu
sannarlegt vit á málinu. Þetta álit alþingis var sprottið upp úr með-
vitund þjóðarinnar um eðli málsins og ásigkomulag þess, og þetta álit
hefir því jafnan síðan verið almenningsálit. Reynsla 19 ára, að-
gjörðir manna, niðurskurður á eina hönd og lækningakák á hina, hefir
fyllilega sannfært alla, þá er sannfæring geta tekið í þessu máli, um
það, að tryggilegur niðurskurður sé hinn eini fulltryggjandi, haganleg-
asti og kostnaðarminnsti vegur til að fá útrýmt fjárkláðanum: þessari
embættismanna- og þjóðarskömm vorri, þessum morðengli alls sveitabú-
skapar, þessu Demokless-sverði, er grúfir geygvænlega yfir höfðum vor-
um, brugðið til að bægja oss frá arni og óðali forfeðranna, til að hrekja
oss frá fósturjörð og fornum rúnum, til þess að vér skulum týna þjóð-
máli og þjóðerni, tvístraðir innanum offjöld manna í fjarlægu landi.
Oss hefir verið það sönn gleði að hafa getað fært lesendum vor-
um í síðasta blaði ágrip af frumvarpi alþingis í fjárkláðamálinu, er vér
höfum tekið eptir «Ísafold», Agrip þetta líkar oss vel; það fer beint í
niðurskurðarstefnu, og baðanir eður lækningar eru að eins hafðar sem
lítilfjörlegt varnarmeðal um stund gegn mögnun og útbreiðslu sýkinn-
ar, þar til kláðanum verði útrýmt algjörlega með niðurskurði. Að vísu
getum vér eigi séð nákvæmlega hin sérstöku atriði frumvarpsins; en
ver treystum því fyllilega að frumvarpið hafi verið vel og skipulega
samið í öllum greinum. Svona langt er þá kláðamálið komið á
þingi. Vér vitum eigi hvernig síðan hefir gengið. Að eins sjáum vér
á téðu blaði «Ísafoldar», að þeir landshöfðingi og Jón forseti Sigurðs-
son hafi mælt í móti málinu, en Benedikt Sveinsson hafi varið það með
skörungskap. Nokkrar óljósar fregnir hafa og borizt oss, er vér eigi
getum lagt trúnað á, og blaðið «Íslendingur» ber kvíðboga fyrir, í stuttri
en vel samdri grein um kláðamálið, 70.-71. bls., að málið muni eigi
fá sem heppilegust afdrif á þinginu. Þessu getum vér eigi kviðið. Vér
skulum sannarlega láta segja oss það þrisvar áður vér trúum því. Ef
er undantökum fyrri þingmann Ísfirðinga, þingmann Reykvíkinga og
líklega hinn núverandi þingmann Borgfirðinga, þá getum vér eigi trúað
öðru en allir hinir þingmennirnir séu eindregnir niðurskurðarmenn. Hin-
ir eldri þingmenn eru nú alkunnir, og flestir að góðu, og af hinum nýju
þingmönnum þekkjum vér marga. Meðal annars vitum vér, að þing-
menn Eyfirðinga, er taldir eru einna fremstir af öllum nýjum þing-
mönnum voru beinharðir niðurskurðarmenn áður þeir færi til þings,
og er öðrum þeirra almennt eignuð bænarskrá Eyfirðinga um fjárkláð-
ann (sjá 1. tölubl. Norðl., 6. dálk), og er hún eigi mjúk í átektum
hvorki við kláðan sjálfan né þá er átt hafa að útrýma honum.
Vér fáum heldur eigi séð hvað alþingi hefir að hræðast þótt
það haldi fast fram niðurskurði. Sannarlega hefir alþingi aldrei átt
svo hægt og gott aðstöðu með kláðamálið sem nú. Fyrst og fremst
teljum vér það, að þingið er löggefandi og hefir því miklu meira
vald og álit en áður. Það ræður yfir landsfénu, afli þeirra hluta er
framkvæma skal. Þingið þarf eigi annað en að ákveða upphæð skaðabótanna
og annars tilkostnaðar í fjárlögunum, og konungur og þjóð-
in samþykkir það í einu hljóði. Eg segi að þjóðin samþykki,
því að svo hafa gjört hinar mörgu umræður á héraðsfundum í
fyrra vetur; hin fögru loforð manna um skaðabætur til Borgfirðinga, ef

þeir skæri niður; ávörpin til ráðgjafans úr öllum þinghám Norðlendinga-
fjórðungs, er ljóslega lýsa því, að enn lifir það álit stöðugt sem almenn-
ingsálit að fjárkláðamálið sé í raun réttri eingöngu búskaparmál, og að
niðurskurður sé hið eina ráð er velfallið sé til að útrýma fjárkláðan-
um, svo sem reynsla 19 ára hafi sannað fullkomlega hverjum hleypi-
dómalausum og ósérvitrum íslendingi. Svo hafa og gjört hinar mörgu
bænarskrár þjóðarinnar til alþingis um almennan niðurskurð, með því
að almennur niðurskurður er óhugsandi án skaðabóta. Svo hefir og
loksins gjört almenningsröddin, hvert sinn er hún hefir kallað á oss í
dagblöðum vorum.
Í annan stað hljótum vér að vera sannfærðir um að konungur vor
muni og samþykkja fjárkláðafrumvarp alþingis, þessi góði konungur vor,
er sýndi sig svo mildan og þjóðlyndan oss á þjóðhátíð vorri, og hefir
þá og jafnan síðan vottað í verkinu við sérhvert tækifæri að hann vill
allt gjöra oss til gagns og góða. Enn fremur eru öllum lesendum vor-
um í fersku minni hinar góðu og frjálslyndu undirtektir ráðgjafa Kleins,
og þótt hann sitji nú eigi sjálfur lengur, þá situr þó andi hans við
stýri stjórnarinnar, að minnsta kosti í þessu máli. Fyrst er það, að enga
ástæðu getum vér fundið til þess að hinn nýi ráðgjafi vor, Nelleman,
muni vilja breyta til frá fyrirrennara sínum í stjórnaraðferð hans; og
í annan stað er almennings-álitið í Danmörku, svo sem fyrr segir, í
móti honum, ef hann fer að ýta aptur fram lækningakákinu gegn þjóð-
vilja vorum. Þannig er þá alþingi nú allt í hag; en 1859 var því allt
i óhag nema þjóðviljinn einn; hann var samur þá og nú. Þá vann
þjóðviljinn á þinginu frægan sigur; skyldi hann nú falla fyrir sjálfum
sér við lítinn orðstýr? Því getum ver eigi trúað.
Að vísu segir «Ísafold», að landshöfðinginn hafi mælt í móti frum-
varpinu, og er hætt við að sumum meðalsnotrum mönnum eður miður-
snotrum þyki það miklu skipta. En vér getum eigi álitið að svo sé. Því hvað
þýðir nú eiginlega landshöfðinginn á alþingi? Látum oss skoða lands-
rétt vorn, stjórnarskrána. Hér kemur 34. gr. stjórnarskránnar til skoð-
unar, með því að 2. gr. hennar og auglýsing 22. febrúar þ. á. um verk-
svið landshöfðingja eiga lítið sem ekki skylt við þetta mál. Af 34.
greininni er það nú ljóst, að landshöfðinginn er á alþingi umboðs-
maður af hendi stjórnarinnar til að semja við þingið,
og hvorki meira né minna. Landshöfðinginn á því að tjá þinginu, eigi
vilja sinn og hugþótta, heldur að eins vilja stjórnar-
innar. Menn verða nákvæmlega að gæta þess, að landshöfðinginn er
á alþingi eigi alþingismaður, er farið geti eptir sinni eiginni sannfær-
ingu eður sínu eignu höfði, heldur er hann þar eingöngu umboðs-
maður stjórnarinnar, embættismaður hennar. Hann er þar
að réttu lagi, eður á að vera, bara tunga í höfði ráðgjafans og heið-
armáni á hendi hans. Ef því landshöfðinginn hefir talað í kláðamál-
inu gegn yfirlýstum vilja ráðgjafa Kleins - og vér verðum að telja
sjálfsagt að hinn nýi Íslandsráðgjafi sé á sama máli sem hann, meðan
eigi sannast hið gagnstæða - þá hefir hann alls ekki talað sem um-
boðsmaður stjórnarinnar, heldur einmitt sem andvígismaður hennar.
Eður segið mér, hvað er landshöfðinginn á þingi fyrir utan vilja
ráðgjafans? Það hið sama sem umboðsmaður fyrir umboð utan, sem
dómarinn í dómarasætinu fyrir lög utan, sem presturinn í stólnum fyr-
ir guðsorð utan.
Hver þingmaður þá, er ber skyn á landsrétt og landsmál - og
það eiga þeir allir að gjöra - getur verið svo glámskyggn að honum
virðist rétt, að taka laus orð landshöfðingja fram yfir rótföst loforð ráð-
gjafans, geðþótta landshöfðingjans gegn þjóðvilja vorum og þjóðgagni
framyfir góðvilja ráðgjafans, samhljóða þjóðvilja vorum og þjóðarheill;
að taka umboðsmanninn framyfir umbjóðandann, undirtylluna framyfir
yfirmanninn, ábyrgðarlausan landshöfðingja fram yfir Íslands-
ráðgjafa með ábyrgð fyrir þjóð og þingi? . . . Það veit eg, það hefir enginn,
að minnsta kosti enginn sannur Norðlendingur get-
að gjört.



- Eptir að vér höfðum samið og látið setja ofanskrifaða ritgjörð,
barst oss þannig hljóðandi sorgarfegn af kláðamálinu á alþingi frá ein-
hverjum hinum merkasta þingmanni, svo vér getum ekki efast um að
rétt sé hermt, þó ótrúlegt sé:
Úr bréfi að sunnan 20. júlí.
Þingið hefir gengið seint og slysalítið hingað til og mundi líklega
hafa gengið slysalaust, ef kláðamálið hefði ekki þurft að koma fyrir.
Neðri deildin setti nefnd í því; hún samdi frumvarp til laga um aðferð
við útrýming kláðans i haust. En svo sýndist mörgum, að þetta mundi
eigi duga, því lög þau mundu ekki geta fengið staðfesting í tíma og
því síður orðið löglega birt og gengið i gildi fyrri enn sá tími væri
hér um bil liðinn, sem þau væru ætluð til að gilda á. Þingdeildin
snerist því að því, að reyna að fá setta þriggja manna yfirstjórn í kláða-
málið í bráð, kláðanum til upprætingar. Landshöfðingi var á því að
þetta væri gjört, og kláðanefnd þingsins tók að semja við hann um
þessa skipun á málinu. Deildin ætlaði að rita konungi bréf um þetta.
Kláðanefndin kom sér saman við landshöfðingja um mennina í nefnd-
ina; þeir skyldu vera Árni landfógeti, Eggert Gunnarsson og Jón nokk-
ur í Þorlákshöfn. Allt hingað til var Benedikt Sveinsson góður
fylgdarmaður og jafnvel forvígismaður í málinu, en þegar hann var
orðinn vonlaus um að komast í þessa nýju kláðastjórn,
þá snerist hann og fór að reyna að ónýta allt, sem áður
var gjört, og um leið allt málið, en meiri hluti deildarinnar fór
fram sömu stefnu til að bjarga málinu. Þegar nú skyldi samþykkja
ávarpið eða bréfið til konungs um þetta, þá hafði Benedikt Sveins-
son fengið 7 anda með sér til að gjöra þingsafglöp, að sögn, eptir á-
eggjun og undirróðri Jóns Ólafssonar Alaskafara. Þessir 8 gengu
út úr þingsalnum («og mjög sér flýttu») tvívegis á sama fundi á mánu-
daginn var, þegar leita átti atkvæða um málið, svo of fáir voru eptir
til að gjöra nokkra gilda ályktun. Þetta telja menn hneyksli og
svívirðu og það sem verst er, er það, að mjög hætt er við, að nú
verði seinni villan argari hinni fyrri, að engu kröptuglegar verði geng-
ið að því að uppræta kláðann. þó held eg landshöfðingi setji þessa
þrímennisstjórn samt sem áður með amtmannsvaldið, en taki málið
frá Bergi. Meiri hluti efri deildar er með minna hluta neðri deildar í
þessu. Það er hlægilegt, ef manni væri hlátur í hug, hvernig þessu
víkur við. Þeir konungkjörnu og Benedikt Sveinsson! eru
orðnir á einu bandi. Efri deildin ályktaði í gær áfundi, þráttfyrir
sköruglega vörn síra Benedikts í Múla og gamla Ásgeirs, að senda neðri
deild mótmæli móti því, sem hún hefði ætlað að álykta. Þetta er
annað hneykslið.
Þeir, sem útgengu úr þingsalnum með Benedikt Sveinssyni, voru:
Þorlákur úr Árnessýslu, síra Páll, Guðmundur Ólafsson, Þórður úr Snæ-
fellssýslu, Einar að austan, Páll Ólafsson og Þorsteinn úr Vestmanna-
eyum.

Vér höfum látið segja oss þessa sorgarfregn þrisvar og lesið hana
aptur og aptur áður en vér gátum trúað að þetta gæti satt verið, en
þar öllum sögnum og bréfum að sunnan ber saman við hinn skilvísa
fréttaritara vorn, er málinu er gagnkunnugur, þá urðum vér nauðugir
að trúa og taka á þeim harmafregnum, að assessor B. Sveinsson er
nú er Norðlendingur, með 7 fylgifiskum hafi algjörlega brugðist þjóð og
þingi í kláðamálinu og sé nú jafnvel andvígari þjóð og þjóðarheill en þeir
konungkjörnu, og orðið fyrstur til að leiða þá venju inn á hið fyrsta
löggefandi alþingi er ónýta mun allar aðgjörðir þess og allir vita að er
«parlamentariskt» hneyksli og hrópleg synd við þing og þjóð.
FRÁ ALÞINGI.
(Eptir «Íslendingi»).
Neðrideild. A þriðja fundi var kgl. frumvarp (nr. 5) felt frá
umræðum með 15 atkvæðum gegn 7.
7. júlí á 5. fundi var lögð fram tillaga 1. þingmanns Gullbr.- og
Kjósarsýslu (Gríms Thomsens), um þorskanetalagnir í Faxaflóa. Sömu-
leiðis tillaga 1. þingmanns Skaptfellinga (síra Páls Pálssonar), um breyt-
ing á póstgjaldi. Lesin fyrirspurn varaforseta til landshöfðingjans við-
víkjandi skattamálanefnd þeirri, sem umtalað er að sett verði. Kosin
7 manna nefnd í fjárhagsmálið: Grímur Thomsen Jón varaforseti Sig-
urðsson , Einar Ásmundsson , Tryggvi Gunnarsson , Snorri Pálsson,
Halldór Friðriksson, Guðmundur Einarsson. 8. júlí 6. fundur. Fyrsta
umræða um kgl. frumvarp nr. 7 og nefnd kosin: síra Páll Pálsson,
Guðmundur Ólafsson og Einar Gíslason. Fyrsta umræða um stjórnar-
frumvarp nr. 3. og kosin 5 manna nefnd: síra Stefán Stephensen, Páll
Ólafsson, síra Ísleifur Gíslason, Einar Ásmundsson, Einar Guðmunds-
son. Frumvarpi um þorskanetalagnir vísað til annarar umræðu án nefnd-
ar. Bar 2. þingmaður Gullbr. og Kjósarsýslu (síra Þórarinn Böðvars-
son) fram uppástungu um 3 ölmusur handa prestaskólanum. - 9. júlí
7. fundur. Lesið svar landshöfðingja til fyrirspurnar J. S. um skatta-
málsnefndina. Fyrsta umræða um stjórnarfrumvarp nr. 8, og 5 manna
nefnd sett: Páll bóndi Pálsson, þórður þórðarson, þórarinn Böðvars-
son, þorlákur Guðmundsson, ísleifur Gíslason, Frumvarp um ölmusur
til prestaskólans felt. - 10. júlí 8. fundur. Vísað til annarar umræðu
frumvarpi til breytingar á póstlögunum (1. þingmaður Suðurmúlasýslu
flutningsmaður), en tekin aptur uppástunga þingmanns Vesturskaptfell-
inga um sama efni. Lögð fram frumvörp um laun póstafgreiðslu-
manna, og um friðun á fugli (flutningsmaður 1. þingm. Skaptfellinga),
Sömuleiðis tvær ályktanir bænarskrárnefndarinnar um skólamálið; upp-
ástunga um gufuskipsferðir; uppástunga um bænarskrá viðvíkjandi skýr-
ingu á sveitastjórnarlögunum. 12. júlí 9. fr.: Málið um silfurbergs-
námann í Helgustaðafjalli til annarar umræðu. Önnur umræða viðvíkj-
andi breytingu á póstgjöldum. Ályktun um, hvort þessar uppástungur
skyldu hafa framgöngu á þingi, a, um nefnd í skólamálefninu, b, um
stofnun lagaskóla, c, um gufuskipsferðir, d, um fjárkláðann. - 13. júlí,
10. fundur. Fyrsta umræða um fjárkláðann og kosinn 7 manna nefnd:
Benedikt Sveinsson, Hjálmur Pétursson, Páll Pálsson, þórarinn
Böðvarsson, Jón Sigurðsson, Stefán Stephensen, Eggert Gunnarsson.
Fyrsta umræða um gufuskipsferðir, nefnd kosin: Gr. Thomsen, E. Ás-
mundsson, Tr. Gunnarsson, Snorri Pálsson, H. Friðriksson. Fyrsta
umræða um lagaskóla, nefnd kosin: B. Sveinsson, G. Einarsson, Gr.
Thomsen, Jón Sigurðsson, Sn. Pálsson. Fyrsta umræða um skólamál,
nefnd kosin: Ísl. Gíslason, Páll Pálsson, Eggert Gunnarsson, B.
Sveinsson, Einar Guðmundsson. Önnur umræða um netalagnir, vísað
til þriðju umræðu. Fyrsta umræða um laun handa Jóni Sigurðssyni,
þingmanni ísfirðinga, vísað til annarar umræðu. Sömuleiðis um löggild-
ingu Vestdalseyrar, vísað til annarar umræðu. Frumvarp um friðun
fugla fyrir skotum, fellt frá frekari umræðum. - 14. júlí 11. fundur,
önnur umræða um breyting á póstlögum. Fyrsta umræða um ávarp til
konungs og í nefnd kosnir: Einar Ásmundsson, Jón Sigurðsson, Gr.
Thomsen. Fyrsta umræða um auglýsingu laga, vísað til annarar um-
ræðu. Sömuleiðis um fiskiveiðar, og landskuldargjald á Vestmannaeyj-
um. Málið um laun póstafgreiðslumanna fellt. Málinu um útskýringu
sveitarstjórnarlaga vísað til landshöfðingjans. - 15. júlí 12. fundur.
Önnur umræða um löggildingu Vestdalseyrar, vísað til þriðju umræðu
án nefndar, og sömuleiðis launamála Jóns Sigurðssonar. Þriðja um-
ræða um þorskanetalagnir; frumvarpið samþykkt óbreytt með 16 atkv.
gegn 3. Bænarskrá um fiskiveiðafélag Snæfellinga féll með 11 atkv.
gegn 11. - 16. júlí 13. fundur. Fyrsta umræða um breyting á vega-
löggjöfinni og nefnd kosin: Jón Sigurðsson, síra Páll Pálsson, Guðm.
Ólafsson. Fyrsta umræða um tollmálið. - 17. júlí 14. fundur, fyrsta
umræða um frumvarp til útrýmingar fjárkláða; sömuleiðis um komustað:
póstskipsins; sömuleiðis um ályktun viðvíkjandi skattamálinu. Nefnd í
það kosin: Þorsteinn Jónsson, Jón Sigurðsson, síra Páll Pálsson,
Þórður þórðarson, Hjálmur Pétursson. Önnur umræða um landskuld-
argjald á Vestmannaeyjum. - 19. júlí 15. fundur. Þriðja umræða um
breyting á póstlögum, samþykkt. Önnur umræða um birtingu laga,
frumvarpinu vísað til þriðju umræðu. þriðja umræða um heiðurslaun
handa Jóni Sigurðssyni, samþykkt. Tollmálinu vísað til nefndar er áð-
ur var kosin. Önnur umræða um breyting á lögum um fiskiveiðar og
kosin nefnd: Einar Asmundsson, Snorri Pálsson, Einar Guðmundsson.
20. júlí 16. fundur, þriðja umræða um löggilding Vestdalseyrar, sam-
þykkt. Fyrsta umræða um jarðir kirkna o. s. frv. vísað til annarar um-
ræðu. Fyrsta umræða um læknaskóla, nefnd kosin: B. Sveinsson, H.
Friðriksson, Gr. Thomsen. Frumvarp um lóðargjald í Rvík., flutnings-
maður H. Kr. Friðriksson, málið fellt. Uppástunga um birtingu frum-
varpa.
Hinn norski trjásölumaður, er vér gátum um í síðasta blaði voru
er nú farinn aptur, og mun lausakaupmaður sjaldan eða aldrei hafa kom-
ið hér betra heilli, því áður en »Hertha» kom frá Noregi var hér hin
mesta ekla á trjávið, en síðan dýrselt er bændur urðu undir að búa,
þó þungt þætti, því víða láu bæjar- og fjárhús á gólfi. Nú er allur
trjáviðar farmur þessi keyptur og borgaður út í hönd af Gránufélaginu,
selur það hann aptur með góðu verði og mega allir félagsmenn og
fjöldi landsmanna fjær og nær kunna hinum ötula og vinsæla verzlun-
arstjóra Gránufélagsins á Oddeyri Jakob Havsteen og hinni hag- og
framsýnu félagsstjórn (L. Jensen gestgjafa og Sigurði dannibrogsmanni
á Öngulstöðum) verðugar þakkir fyrir snarræði þeirra og hyggindi að
ná kaupum á viðnum áður en aðrir fengu klófest hann.
Það var eptirtektavert og gleðilegt fyrir hvern góðan Íslending að
vera vitni til, hversu menn komu hópum saman, margir ótilkvaddir, að
færa félagsstjórn og verzlunarstjóra peninga einmitt í þessari peninga-
eklu, svo félagið gæti borgað út í hönd á réttum skildaga, enda bárust
peningarnir svo óðum að þeim, að verzlunarstjóri gat borgað hvern
eyri löngu áður en um var samið, og mun honum jafnvel hafa boð-
ist miklu meiri peningar en hann þurfti, og er þetta ljóst merki um
þokka manna á félaginu og traust á yfirstjórnendum þess og gleðilegur
vottur og vísir um að vér Íslendingar getum þó verið samtaka að styðja
gott mál og duga oss sjálfum.
PRENTSMIÐJUFUNDUR.
Ár 1875 hinn 21. dag júnímánaðar, var eptir undangengnu fundar-
boði í «Norðanfara» haldinn almennur prentsmiðjufundur á Akureyri.
Á fundinum mættu 19 menn og var til fundarstjóra kosinn Arnljótur
prestur Ólafsson, en skrifari Eggert Laxdal verzlunarstjóri. Skýrði fund-
arstjóri fyrst frá leiguliðaskiptum sem nú yrðu, færi Björn Jónsson frá,
en kand. Skapti Jósepsson tæki við umráðum prentsmiðjunnar, og var
upp lesinn leigusamningur sá er prentsmiðjunefndin hafði gjört við
Skapta Jósepsson; samþykktu fundarmenn i einu hljóði þessar ráðstaf-
anir nefndarinnar.
Var þvínæst borið upp fyrir fundinn, hvort leigja skyldi prentsmiðj-
una framvegis og þá, hvort lengja skyldi leigutíma Skapta Jósepssonar
um eitt ár, frá 21. Júní 1876 til sama tíma 1877, eins og hann ósk-
aði og féllst fundurinn á það í einu hljóði.
Frá efnahag prentsmiðjunnar var þvínæst skýrt, að til væri í sjóði
liðugar 320 krónur og þar að auki útistandandi 60 kr. eptir viðurkenn-
ingu frá bókbindara Frb. Steinssyni, auk áfallinnar leigu, 120 kr. og
álaga fyrir hið liðna ár. Voru reikningar og hin framlögðu reiknings-
skil viðurkend og samþykti fundurinn að verja skyldi frá 400 til 500
krónum af fé þessu til að kaupa letur fyrir og nótur til þríraddaðs
söngs og þar að auki skyldi koma í verð og verja til hins sama öllu
letri því, sem prentsmiðjan á og svo er orðið slitið að álitið er óbrúk-
andi. Prófastur Björn Halldórsson í Laufási endurnýaði loforð sitt að
gefa prentsmiðjunni 40 kr. þegar keyptar yrði nótur til hennar og á-
kvað fundurinn að bæta því við hið fyr tiltekna.
Í stjórnarnefnd prentsmiðjunnar fyrir hið næsta ár, voru kosnir:
síra Árni Jóhannsson í Glæsibæ
- Arnljótur Ólafsson á Bægisá
umboðsm. Eggert Gunnarsson á Espihóli
læknir Þorgrímur Johnsen og
óðalsb. Benidikt Jóhannesson í Hvassafelli.
Til að endurskoða reikningana voru kosnir verzlunarmennirnir Pét-
ur Sæmundsen og E. Th. Hallgrímsson.
Fundargjörðin var þvínæst upplesin og samþykkt. Fundi slitið.
Arnljótur Ólafsson. Eggert Laxdal.
Herra ritstjóri!
Í tilefni af seinustu viðræðum okkar sendi eg yður þessar fáu lín-
ur, ef ske mætti að þer vilduð færa yður þær í nyt.
Árið 1875 fimtudaginn þaun 24. júní lögðum við 10 saman upp
frá Núpstað austasta bæ í Vestur-Skaptafellssýslu undir forustu Eng-
lendingsins herra W. L. Watts, og hafði hann nú fastráðið að ná því
lengi þráða takmarki, sem sé, að komast norður yfir þveran Vatnajökul,
er og líka heppnaðist í þetta skipti, þótt sú ferð yrði ærið torveld.
Við lögðum upp á jökulinn að kveldi þess 24. allir 10 saman, og
bundum þegar allan farangur okkar uppá 2 skíðasleða, er við höfðum
smíða látið til farar þessarar. Nú þegar í fyrstu vannst okkur seint
fyrir frostleysu og éljagangi sökum þess að svo hlóðst fyrir sleðana,
að enginn mátti við að draga þá. Við héldum samt þannig allir 10
áfram ferðinni til norðausturs til hins svonefnda Pálsfjalls (mont Paull)
og var þá farangur okkar ýmist borinn eða dreginn. Frá Pálsfjalli
sendum við 4 menn frá okkur suður til bygða, en við 6 höfðum hug-
fast að láta nú til skarar skríða; en sökum frostleysu eins og áður er
ávikið og þar af leiðandi ófærðar, hlutum við að halda kyrru fyrir í 2
daga við Pálsfjall. þá við höfðum þokast það norður á leið að við
árum nokkuð yfir 6000 feta hátt datt á okkur suðvestan gaddbylur, svo
við máttum láta fyrir berast í tjaldinu, og stóð hann yfir í 7 dægur, og
höfðum við félagar ærið að gjöra, að verja tjaldið fönn, en sjálfa okk-
ur kulda, sem að jafnaði var hér um bil 25° R. Á 7. dægri sáum við
engan veg að halda okkur í þessum sama stað, og hlutum því nauðug-
ir viljugir að taka okkur upp þótt óárennilegt væri því snjóburður var
mikill og myrkviður, sem og 25-30 stiga frost á (R); þetta var morg-
uninn þann 6. júní, og héldum við ferð okkar áfram allan þann dag til
kvelds í sama veðri; en um kveldið rýmdi svo til í lopti, að við sáum
til fjalla í Norðurlandi, og þótti okkur þá heldur vænkast ráðið, en þau
fjöll við sáum voru Kistufell, Skjaldbreið og Dyngjufjöll. Að
morgni þess 7. júlí tókum við okkur upp og komum um miðjan dag
niður af jökli austanvert við Kistufell, og skildum þá við okkur
sleðana og ýmislegt það af farangri okkar er við máttum án vera og
okkur þótti byrðarauki í.
Að kveldi sama dags lögðum við af stað og var okkur þá fremur í
mun að ná mannabygðum, er og líka hepnaðist, því að morgni þess
10. júlí komum við að Grímstöðum á Fjöllum og var okkur veittur þar
allur sa beini og öll sú aðhjúkrun af þeim góðu hjónum, er við fé-
lagar vorum meðtækilegir fyrir. Þriðjudaginn þann 13. júlí fór herra
W. L. Watts ásamt þorláki bónda Jónssyni frá Grænavatni, er eg hafði
fengið honum til fylgdar frá Grímstöðum á Fjöllum og 4 hinum sömu
sunnan yfir komu til að skoða Dyngjufjöllin og Skjaldbreið, en sjálf-

ur hlaut eg að fara austur í Vopnafjörð að vitja um hesta og farang-
ur er við höfðum senda látið að sunnan og norður fyrir.
Herra Watts segir svo frá skoðunarferð sinni til Dyngjufjalla, að
þar sé einn stór þríhyrningsmyndar eldgýgur að ummáli 1 1/2 dönsk
míla, og hafi hann án efa þeytt uppúr sér öllum þeim hinum mikla
vikri sem fallið hefir; en nú hafi þar einungis verið að sjá mikinn
reykjarmökk, sem og vatnsblandaða leðju er uppúr honum hafi gosið.
Ennfremur skal þess getið, að við sáum rjúka í þrem stöðum uppúr
Kverkárfjöllunum, en um það getum við ekkert frekara sagt, því Jök-
ulsá bægði okkur frá að skoða þau.
Sunnudagsmorguninn þann 15. ágúst kom upp nýtt gos á Mývatns-
fjöllum, og fýsti herra Watts þegar að sjá það, og lögðum við af stað
frá Stóruvöllum í Bárðardal og upp að Grænavatni og fekk hann sér
til fylgdar Jón bónda til að skoða þetta nýja gos, segist þeim svo frá,
að í suður af svonefndri Sveinagjá hafi myndast stór eldgjósandi gýg-
ur, er hafi þeytt uppúr sér glóandi hraunleðju, er runnið hafi út frá
honum, svo og sáu þeir marga smærri og stærri gýgi þar í nánd, er
að eins rauk úr meira og minna. Herra Watts lét sér það um munn
fara, að hann aldrei hefði séð svipmeiri sjón.
Páll Pálsson.
- Þareð ritstjórinn vissi að almenning fýsti mjög að heyra af jök-
ulferðum og eldgosaleitum herra Watts, einhvers hins röskvasta ferða-
manns, er vér höfum séð hér á landi, þá sömdum vér við hann og
fylgdarmann hans herra Pál Pálsson að gefa voru blaði hina fyrstu
skýrslu af ferðum þeirra og þrautum, og urðum vér að senda mann
gagngjört eptir henni norður í Bárðardal, til þess hún gæti komið í
þetta blað, og lesendur vorir fengið fyrsta renslið.
Úr bréfi úr Bárðardal. Þeir komu hér Páll og Watts og höfðu
litla viðdvöl. Páll sendi þér skýrslu um ferðir sínar. Eg fékk ekki að
sjá hana og veit því eigi hverju við skal bæta. Þó skal geta þess, að
á laugardaginn 14. þ. m. urðu sláttumenn á Stóruvöllum gráir af ösku
er rauk upp undan ljánum; ætla menn að sú aska hafi fallið nóttina
þess 14. þ. m. Á sunnudaginn þ. 15. sást um miðjan dag hár reykjarmökk-
ur í austri héðan og tók hann því nær í hvirfildepil (Zenith) þó var
hann ekki ýkja svartur en fremur grár að lit, lagði hann suður á öræfi.
Á mánudagsnóttina var maður heðan úr Dal á ferð frá Víðirhóli á  fjöll-
um hingað vestur, sá hann þá eldinn alla jafna, hafði hann komið upp
á sunnudagsmorgun, og hélzt hann við þar til fjöll tóku úr sýn er hann
kom í Mývatnssveit; var sá eldur að sjá því nær um miðdegisstað frá
Víðirhóli, og á að gizka vestur af Víðidal á fjöllum. - Þriðjudag þ.
17. ágúst var héðan að sjá sem reykjarmökkur væri um allt austur-
lopt og lagði suður af, fór þá Watts austur frá Grænavatni til eld-
gossins. Þess skal geta, að Watts sagði að eldstólpinn hefði
verið hér um bil 200 fet á hæð, þar rauk einnig í gjá (líklega Sveina-
gjá) sem Watts kvað vera 1 enska mílu á lengd, og kvað hann gosið
vera þá fegurstu sjón sem hann hefði nokkurntíma séð. En varla hefir
skaði orðið að þessu eldgosi því þetta mistur sem var hefur lagt
suður á fjöll.
- Eyfirðingar héldu skemtisamkomu sína á Oddeyri 12. dag f. m.,
eins og ákveðið var. Voru þar samankomnir um 600 manns. Á sam-
komustaðnum voru reist 4 tjöld, sem mynduðu stóran garð, var eitt þeirra
haft til veitinga. Øll tjöldin og sömuleiðis ræðustóllinn, sem stóð gagn-
vart innganginum að tjöldunum, voru skreytt laufguðum skógviði. Kl.
12 var skotið 3 fallbyssuskotum og var mönnum fylkt til hátíðagöngu,
5 í hverja röð; var söngflokkur á undan og fremstir 3 merkismenn með
fánu, gengu menn kringum sléttan völl og staðnæmdust við ræðustólinn.
Helt þá einn af forstöðumönnunum, söm Arni Jóhannsson í Glæsibæ
ræðu, óskaði hann alla velkomna, sem sókt höfðu samkomuna, og skýrði
svo með fáum orðum frá tilgangi hennar og þýðingu þeirri sem þess-
háttar fundir gætu haft til að efla andlegar og líkamlegar framfarir og
að sál mannsins þyrfti eins næringar við og líkaminn, og það væri rangt
skoðað, sem sumir gjörðu, að álíta þesskonar hégóma, því þó það verði
ekki beinlínis látið í askana eða á diskana, þá læri það hver af öðrum
smátt og smátt, hvernig haganlegast sé að afla þess, þegar menn hafa
tækifæri til þess að bera sig saman og skýra frá hvað þeim hafi reynzt
bezt í hinu og þessu. því næst var mælt fyrir minnum: Íslands, kon-
ungs, alþingis, kvenna og fl. Mæltist þar mörgum vel. Kvæði voru
sungin fyrir og eptir ræður. Síðari hluta dagsins voru hafðar glímur og
kappreið og um kveldið dansað. Veður var hið blíðasta og fegursta all-
an daginn, og dreifðu menn sér í hópum öðruhverju útum völlinn, bæði
til þess að tala um landsins og héraðsins gagn og nauðsynjar og til að
gleðja sig með söng og gamanræðum. Kl. 12 um nóttina var samkom-
unni slitið, var hleypt af fallbissuskotum og fánarnir dregnir niður, þó
urðu margir kyrrir til að skemta sér við dansleikinn frameptir nóttinni.

Samkoman framfór með siðsemi og glaðværð og letu flestir ánægju
sína í ljósi yfir þarkomu sinni.
Hinn 19. f. m. dó hinn alkunni merkismaður í bænda röð Þorsteinn
Þorsteinsson á Víðivöllum í Fnjóskadal á 87. aldursári. Hann var
einn með hinum fjölhæfari smiðum, vandvirkur á hvað sem hann lagði
hönd, starfsmaður hinn mesti, ráðfastur og ráðsvinnur í öllum greinum.
Á eignarjörð sinni Víðivöllum bjó hann lengsta tíð búskapar síns (1824-
1851) og átti þar loksins aðsetur 7 hin efstu ár æfi sinnar. Hann kvæntist
um vorið 1813, en var nú fyrir mörgum árum orðinn ekkjumaður. Með
konu sinni eignaðist hann tvo sonu og eigi fleiri börn ; eru það þeir tví-
burarnir síra Hjálmar í Kirkjubæ í Tungu og Indriði gullsmiður á Víði-
völlum. Sama árið og hann fór að búa á Víðivöllum, var hann skipaður
hreppstjóri í Fnjóskadal og árið eptir (1825) sáttamaður.
Þorsteinn sál. hafði beztu heilsu til ellidaga, var enn furðulega
hraustur og ern og hafði jafnvel eigi enn uppgefizt við smíðar sínar né
smáferðir á þessu sumri, er hann sá síðast, enda var og á fótum, að
kalla mátti, fram í dauðann. Við útför hans 31. júlí að Hálsi, þar sem
hann hafði kosið sér legstað, var margt manna, og töluðu þeir þar eptir
hann, síra Björn Halldórsson í Laufási í kirkjunni og sóknarpresturinn
síra Stefán Árnason við gröfina, en síra Jón Austmann í Saurbæ bélt
húskveðju áður heima að Víðivöllum, er líkið var þaðan flutt hinn sama
dag. Á líkkistunni var tinskjöldur, er sonur hins framliðna bafði stung-
ið á þessa grafskript:
Lagt hefur hér
limi þreytta
heiðursmaður,
hárrar elli:
Þorstein Þorsteinsson,
fæddur 1789,
dáinn 1875.
Lagvirkum höndum
stýrði hugarþrek,
starfsamur andi
staðfast hjarta.
Dagurinn var langur,
dagsverkið mikið,
gæfusamlegt
og til gagns lagið.
Signa systur tvær
sálaðs minning:
blessun og sæmd;
það er bót við þrá.
Erfiði réttlátra er til lífsins. Orðskv. 10, 16.
B. H.
Þakkarávörp
Um leið og eg kveð mitt kæra ættland, vini og vandamenn, læt eg ekki
hjá líða að beina sérstökum þakkarorðum til minna heiðruðu sveitunga, Lang-
nesinga, fyrir alla bróðurlega hjálp og hér ónefndar gjafir, þegar neyðin
þrengdi mest að mer; og tilnefni eg einkum herra Jón Benjamínsson á
Syðra-Lóni, ásamt fleirum er eg hérmeð votta opinbert þakklæti.
Staddur á Akureyri, l4. ágúst 1875. B. M. Mandal.
- þegar eg ritaði þakkarávarp mitt í Norðanfara til þeirra heiðurs-
manna er veittu mér liðsinni í bágindum mínum hafði mér gleymst að
geta eftirritaðra manna sem eru þessir:
Hreppstjóri Kr. Kristjánsson á Espihóli . . 3 rd.
Óðalsbóndi Páli Gíslason í Möðrufelli . . . 6 -
Kristján Jónsson á Espihóli . , . . . 1 -
Þessum línum bið eg herra ritstjóra „Norðlings* að ljá rúm í blaði sínu.
um leið og eg tjái þessum heiðursmönnum mitt innilegasta þakklæti.
Hvammi 21. ágúst 1875.
Ó. Guðmundsson.
Auglýsingar.
- Snemma í næstliðnum marzmánuði týndist á veginum frá Sveins-
stöðum í Húnavatnssýslu að Melum í Hrútafirði, lítill sívalur trébaukur

með þrennum eyrnagullum í og átti, (að mig minnir) að vera grár
handvetlingur utan um hann. Finnandi er því góðfúslega umbeðinn að
skila baukum til undirskrifaðs mót sanngjörnum fundarlaunum.
Staddur á Akureyri, 9. ágúst 1875.
Benidikt Kristjánsson.
(Norðurlandspóstur)
- Meðlimir hins íslenzka Bókmentafelags, sem eiga að fá bækur
þess fyrir yfirstandandi ár hjá undirskrifuðum, vildu gjöra svo vel og
vitja þeirra hið fyrsta og greiða um leið tillög sín.
Akureyri, 10. ágúst 1875.
Eggert Laxdal.
Lýsing á Reiðhesti.
Fyrir rúmum hálfum mánuði eða um mánaðamót júlí og ágúst,
hvarf úr Geitaskarðs-Skarði rauðskjóttur reiðhestur 9 vetra að aldri með
rauðum haus, hvítur á baki og lend, hvítu tagli nokkuð síðu en þunnu,
hann var hvíthæfður og járnaður með sexboruðum skeifum, fremur stutt-
ur en nokkuð háfættur, allur lipurlegur, bráðvakur, af honum hafði ekki
verið rakað síðan í vetur og þá burstrakað.
Hestur þessi var keyptur í vor, er leið, frá Ægissíðu í Þverár-
hreppi og kallaður Ægissíðuskjóni.
Þar hestur þessi eigi hefir farið vestur yfir Blöndu, hefir hann að
líkindum komizt norður í Skrapatungu eða Reynistaðarafrétt, eða þá far-
ið norður í Skagafjörð og máske norður í Eyjafjörð, hvaðan hann er
sagður fenginn af umboðsmanni Eggert Gunnarssyni. Sá sem kynni að
finna hest þennan eða fá vitneskju um hann, er beðinn að láta mig vita
af því gegn góðri borgun fyrir ómak sitt.
Geitaskarði í Langadal 16. ágúst 1875.
B. E. Magnússon.
- Ljóðmæli Jónasar Hallgrímssonar kosta 2 kr.
Minningarrit eptir Sigurð Guðmundsson málara kostar 50 aura
fæst á Akureyri hjá
Eggert Laxdal.
Dökkleit derhúa tapaðist á hraðri ferð ofan frá Akureyr-
ar-Apotheki nóttina milli þess 16.-17. þ. m. Eigandi biður hinn ráð-
vanda finnanda að skila henni prentsmiðju forstöðumanni Skapta Jóseps-
syni á mót sanngjarnri borgun.
- Á alfaraleið frá Litla-Eyrarlandi í Kaupangssveit og vestur í svo
nefndan Steinagerðishólma í Eyjafjarðará týndist silfurbúin svipa, með
brúnu spansreir-skapti, og grafið á eptri endan: J. B. sem finnandi er
vinsamlega beðinn að skila á skrifstofu „Norðlings“, mót fullkomnum
fundarlaunum.
Nýupptekin fjármörk síra Björns þorlákssonar á Hjaltastað:
1. Vaglskorið aptan, biti framan bæði eyru.
2. Geirstýft og gat bæði eyru.
Fjármörk Jóns þorlákssonar á Hjaltastað:
1. Sneitt framan, fjöður aptan hægra, stúfrifað biti aptan vinstra.
2. Sneitt framan, fjöður aptan hægra, stúfrifað, gagnbitað vinstra.
Fjármark Sigurgeirs Péturssonar í Reykjahlíð:
Sneitt framan hægra, biti aptan, stýft vinstra, fjöður framan.
Brennimark Kristjáns Vilhjálms Guðnasonar á Steinkirkju: K V G S
- Undir próf á háskólanum í Kaupmannahöfn hafa eptirfylgjandi
Íslendingar gengið í vor:
Kristján Jónsson alþingismanns frá Gautlöndum, tók em-
bættispróf í lögfræði, og fékk 1. einkunn; svo góða að enginn núlif-
andi lögfræðingur hér á landi hefir hlotið jafn ágæta á svo stuttum
námstíma.
Einnig tók embættispróf í lögfræði Sigurður Jónsson, fóstur-
sonur Jóns riddara Sigurðssonar í Kaupmannahöfn, og fékk góða 2.
einkunn.
Undir embættispróf í dönskum lögum gekk Guðmundur Pálsson
fyrverandi skrifari hjá amtmanni B. Thorberg; hlaut hann beztu eink.
Próf í forspjallsvísindum tóku þessir:
Guðmundur Þorláksson, ættaður úr Skagafirði, fékk eink. ágætl.
Einar Thorlacius frá Saurbæ í Eyjafjarðarsýslu - - dável
Ásmundur Sveinsson, ættaður úr Múlasýslu - - dável
Sigurður Sigurðsson frá Hjörtsey - - dável
Moritz Halldórsson úr Reykjavík. - - vel
Eigandi og ábyrgðarmaður: Skapti Jósepsson, cand. phil.
Akureyri 1875. Prentari: B. M. Stephánsson.

Í nefndinni voru þeir Benidikt Sveinsson, Hjálmur Pétursson, síra Páll Pálsson,
síra Þórarinn Böðvarsson, Jón Sigurðsson frá Gautlöndum, síra St. Stephensen og Egg-
ert Gunnarsson.

1) Háskólakennari Gísli Brynjúlfsson hefir snúið ávörpum Eyfirðinga og Þingeyinga,
og sett þau í dönsku blöðin „Berling“ og „Dagstelegraphen“. Hann hefir og ritað vel
og greinilega um málið, og áunnið oss, að Danir hafa nú fengið rétta skoðun á mál-
inn eður þvílíka sem ráðgjafi Klein hefir látið i ljósi við oss.

2) Þannig kalla Eyfirðingar baugfingurinn, er ber trúlofunarhringinn, merki trúnað-
ar og góðs samlyndis.

1) Eptir minni og sögn sjálfs hans var hann fæddur á Nýársdag 1789 að Rauðá í Ljósa-
vatnssókn; eu kirkjubækur að Hálsi vísa þó svo til, að hann hafi verið einu eður jafnvel
tveimur árum eldri. Í bókum Þóroddstaða prestakalls (Ljósavatnssóknar) hefur
fæðingarár hans eigi fundist.
