Eitt blað á viku minst. Árg. 3 kr.
borgist fyrir 1. Júlí, (erlendis 4 kr.
borgist fyrirfram).
BJARKI
Auglýsíngar 8 aura línan; mikill af-
sláttur ef oft er auglýst. Uppsögn
skrifleg fyrir 1. Október.
V. ár. 19
Seyðisfirði, Laugardaginn 12. Maí
1900
Munið eftir að ullarvinnuhúsið
„HILLEVAAG FABRIKKER“
við Stafángur í Noregi vinnur besta, fallegasta, og ódýrasta fataefnið,
sem hægt er að fá úr íslenskri ull, einnig sjöl, gólf- og rúmteppi; því
ættu allir sem ætla að senda ull til tóskapar, að koma henni sem allra
fyrst til einhvers af umboðsmönnum verksmiðjunnar.
Umboðsmennirnir eru:
í Reykjavík herra bókhaldari Ólafur Runólfsson.
- Stykkishólmi - verslunarstjóri Armann Bjarnarson.
- Eyjafirði - verslunarm. Jón Stefánsson á Svalbarðseyri.
- Vopnafirði - kaupmaður Pjetur Guðjohnsen.
- Breiðdal - verslunarstj. Bjarni Siggeirsson.
Aðalumboðsmaður Sig. kaupm. Johansen, á Seyðisfirði.
Markaskrá.
Sýslunefnd Norður-Múlasýslu á-
kvað á síðasta aðalfundi sínum að
láta prenta viðauka við markaskrá
sýslunnar í sumar. Á að taka upp
í hann þau fjármörk sýslubúa sem
eigi standa í markaskránni frá 1895.
Þeir sem vilja koma mörkum sín-
um í viðauka þennan verða að
hafa afhent þau hlutaðeigandi
hreppsnefndaroddvita, hvert mark
greinilega skrifað á sjerstakan miða,
fyrir miðjan Júní næstkomandi. Við-
auki þessi verður kostaður að öllu
leyti úr sýslusjóði.
Skrifstofu Norður-Múlas., 28. Apríl 1900.
Jóh. Jóhannesson.
Brunaábyrgðarfélagið
»Nye danske Brandforsikr-
ings Selskab
Stormgade 2 Kjöbenhavn.
Stofnað 1864 (Aktiekapital
4,000,000 og Reservefond 800,000).
Tekur að sjer brunaábyrgð á
húsum, bæjum, gripum, verslunar-
vörum, innanhúsmunum o. fl. fyrir
fastákveðna litla borgun (premie),
án þess að reikna nokkra borgun
fyrir brunaábyrgðarskjöl (police)
eða stimpilgjald.
Menn snúi sjer til umboðsmans
fjelagsins á Seyðisfirði
ST. TH. JÓNSSONAR.
Póstar.
13. - Sunnanpóstur kemur.
- (óákveðinn dagur) Ínga frá
útlöndum.
20. - Norðan- og sunnan. fara.
21. - Ceres kemur hingað beina
leið sunnan lands frá Rvík,
fer hjeðan suður um fjörðu
og utan.
22. - Hólar á norðurleið.
Danska ráðaneytið nýja.
Það er nú sest á rökstóla. For-
sætisráðherra er Hannibal Sehe-
sted, kammerherra; hann er líka
utanríkisráðgjafi. Dómsmálaráðgj.
er C. Goos leyndarráð og
íslandsráðgjafi þá um leið. Juul-
Rysensteen, barón, vinnumálaráð-
gjafi. Fr. Friis hefur landbúnað-
inn, Schnack óberst hefur landher-
inn, W. Scharlíng, prófessor, fjár-
málin, Middelboe, kommandör, her-
flotann, Bjerre prófastur kirkju og
kenslumál og Bramsen grósseri inn-
anríkismál. Þeir eru nú 9 í stað
7, sem áður voru, og kosta Dan-
mörk 108 þúsundir um árið og 54
þús. í eftirlaun æfilángt þegar þeir
saddir lífdaga þoka fyrir eftirkom-
endunum.
Ekki hefur þetta ráðaneyti feing-
ið neina sjerlega fagnaðarmóttöku
í blöðunum. Vinstri blöðin ausa
yfir það bitrasta háði og storkun-
aryrðum og segja sem satt er, að
það hafi minnihluta í báðum þíng-
um. Þó er ekki alveg sjeð að það
fái ekki meira hluta í landsþínginu,
en í neðri deild á það mjög fá at-
kvæði. Fjöldi hægriblaða og hægri
manna er því óvinveitt líka og telja
þeir menn tjón bæði fyrir flokkinn
og landið að mynda slíkt ráðaneyti.
Nationaltidende og fleiri hægriblöð
hafa mælt fastlega með að skipað-
ur verði sjerstakur ráðgjafi fyrir
Ísland, íslendíngur, og er það gleði-
legt að við Valtýíngar höfum þó
unnið svo mikið á, því ekki eru
mörg ár síðan að þau blöð og
hægri flokkurinn yfir höfuð litu
öðrum augum á þá kröfu okkar.
Við feingum þó ekki ráðgjafann
í þetta sinn, en vonandi verður
hans ekki lángt að bíða hjeðan af
fyrst bæði hægri og vinstri flokk-
urinn eru sammála um þetta.
Þ. E.
Útlendar frjettir.

Kaupmannahöfn 3. Maí 1900.
Stríðið. Ástandið þar syðra
er þetta í dag: Roberts situr
ennþá með meginher Breta í Bloem-
fontein og hefur ekki enn komist
af stað norður til Kronstað og
Transvaal. Búalið bekkist þar
til við hann á allar síður og ángrar
hann og lið hans sí og æ, svo að
þar sýnist nærri fremur sókn en
vörn af hendi Búa. Þó þeir þoki
einn daginn fyrir ofureflinu koma
þeir fram næsta dag á öðrum stað
hættulegri en hinum fyrra. Bretum
þykir Roberts æði hægfara, og kunn-
ugur maður þar syðra segir vel geta
svo farið að þessum ófriði verði
ekki lokið fyrri en alt að tveim
árum liðnum hjer frá.
Frá Mafeking eru mjög strjálar
frjettir; síðustu fregnir komu það-
an I2. Apríl og segja að Búar hafi
skotið i gríð á borgina allan dag-
inn fyrir eins og til hátíðabrigðis í
minníngu um það, að þá höfðu þeir
setið um hana í hálft ár. Það var
því einskonar júbildagur. Baden-
Powel, yfirforingi Breta þar inni,
segir þá að bærinn muni geta þol-
að umsátur einn mánuð enn, en
hreint frá leingur. Hersveitir hafa
nú verið mánuðum saman á leiðinni
til að leysa borgina úr læðíngi, en
Búar hafa hrakið þær og tafið og
mjög lítil von um að Bretar geti
forðað Powel falli og hans hraustu
dreingi og kanske hafa þeir nú
þegar neyðst til að gefast upp.
General French, sem stýrir nokkr-
um sveitum af her Roberts og
staðið hefur nálægt Wepenerbæ,
nál. 10 mílum austur frá Bloem-
fontein, sýnist eftir fregnum í dag
vera komin þar í hálfgerða
úlfakreppu og hreint ekki trútt um
að Buar reyni að einángra hann og
skilja hann frá meginhernum. Lík-
lega hafa þeir ekki mannafla til
þess, en djarft væri það og dug-
lega gert.
Hergagnabúr sprakk í loft upp
fyrir Búum í Jóhannesborg. Segja
Búar það af völdum Breta eða vina
þeirra og hafa vísað þeim Bretum
úr landi sem eftir voru í Transvaal.
Bretar segja svo frá lóðatölu og
manntjóni Búa í ófriðnum híngað
til: Í Desember síðastl. höfðu Bú-
ar als 54 þús. manna, en nú í
miðjum Mars höfðu þeir eftir að-
eins 26 þús. Af 28 þúsundunum
voru 6,500 fángaðir, 8 þús. sárir og
fallnir en um 14,000 höfðu að líkind-
um horfið aftur heim til búa sinna.
Sum blöð telja þessar tölur ekki
ósennilegar, en flestum ber þeim
saman um, að síðasta talan sje
raung, að líkindum hreinn tilbún-
íngur, því Búar hafa víst aldrei
verið 54 þúsundir.
Belgia. Morðin í Kongó-
ríkinu. Blað eitt í Belgíu »Pet-
it Bleu«, birtir brjef frá Paul Cour-
eur, fregnritara sínum í Kongórík-
inu, og kemur hann þar upp um
hryllilegustu svívirðíngar, sem þessi
kristna og mentaða stjórn Kongó-
ríkis lætur gánga yfir innborna
menn þar í landinu. Coureer seg-
ir meðal annars: Þegar innborna
fólkið kemur ekki með svo mikið
gúmmí sem gúmmífjelögin heimta
af þeim, þá fá þeir sem á vantar
hjá 100 stafshögg. Hafi af 100
manna aðeins 50 skilað fullum
mæli, þá er þessum 50 haldið sem
gíslum meðan hermenn umkríngja
hina 50 og höggva þá niður í strá
en brenna þorp þeirra. Á þessum
ferðalögum eru vopnaðir svertíngj-
ar sendir út og leyft að drepa og
myrða sem þá lystir og jeta svo
skrokkana á eftir.
Í skýrslu frá herforingja einum,
Moray að nafni, tveim undirforingj-
um og tveim liðsmönnum, segir, að
einn af sporgaungumönnum stjórn-
arinnar, Vansycken, forstöðumaður
Naobo Zone, hafi skipað að kveykja
í öllum þorpum frá Ambas til Naobo
og drepa alla innborna menn, kon-
ur og börn., Mennina ljet hann
hálshöggva alla saman og skera
hendur af þeim en setja höfuðin á
staura. Konunum ljet hann raða í
hríng, ljet svívirða þær fyrst og
taka síðan af lífi.
Sami fantur rak staf sinn 4 þuml-
únga í bakið á ættarhöfðínga sín-
um og ekki annað til saka en að
hann fjekk ekki af manninum þau
svör sem honum líkaði um hand-
byssu, sem horfin var frá líki af
hvítum manni. Síðar reyndi hann
að flýja og var þá skotinn og höf-

uðið sett á staur. Þorp hans var
svo brent og allir íbúar myrtir.
Þessi maður byrjaði störf sín í
Suðurálfu sem trúboði í Algier.
Belgjakonúngur er verndari og
æðsta vald þessa ríkis og hefur
mætt þúngum orðum víðsvegar að
fyrir þetta og fleira sem þar er að-
hafst. A þíngi Belgja lenti í harðri
rimmu milli frjálslynda flokksins og
klerkaflokksins, en klerkaflokkurinn
er þar í meiri hluta og þverneitaði
öllum rannsóknum í málinu og að
hegna morðíngjanum. Hjer eru þó svo
margar og sterkar raddir víðsveg-
ar að, sem heimta að þessum sví-
virðíngum ljetti af, að varla er hugs-
anlegt að klerkaflokkurinn í Belgíu
geti varið þetta athæfi leingi, hvað
fegnir sem þessir menn vildu halda
því fje sem gúmmífjelögin greiða
þeim, en það kvað vera mikið.
Amerika. í bænum Ottawa
kom upp eldur 29. f. m. og brann
þar á skömmum tíma stór hluti
bæjarins. Als æddi eldurinn yfir
svæði sem talið er 4 ferhyrndar
mílur enskar. Skaðinn er metinn
um millj. króna og 10 þús. manna
urðu húsnæðislausar en 9 ljetu lífið
í brunanum.
Sýningin. Það slys vildi þar
til nýlega að brú ein æðimikil
hrundi niður. Hún lá af sýningar-
svæðinu og yfir götu sem þar er
hjá, suðvestur af Marsvelli. Undir
henni urðu 9 menn og ljetu allir
lífið. Þar á meðal voru hjón ein,
sem fylgt höfðu börnum sinnum og
teingdabörnum til sýníngarinnar, en
vildu spara aðgángseyri á sýníng-
una og láta sjer nægja með að sjá
það sem þau gætu fyrir utan. Þetta
varð þeim að bana, en börnin voru
inni á sýningunni og sakaði ekki.
Herbert Spencer varð átt-
ræður 27. Apríl og mintust flest
nafnkunn blað í heimt hans þann
dag sem eins hins allra-merkasta
mans aldarinnar. Sjerstaklega fjekk
hann hlýjar þakkir fyrir að hafa
orðið fyrstur manna til, jafnvel á
undarn Darwin, að finna breytiþroska
lögmálið og benda vísindum og
heimspeki á rannsóknarleiðina. Jafn-
vel fræg kirkjublöð minnast hans
með heiðri.
Slys varð nýlega á Rín í Rín-
dalnum neðra. Stúdentafjelag eitt
hjelt gildi í smábæ við Rín, sem
heitir Bingen og hafði boðið þáng-
að nokkrum gestum. Um kvöldið
þegar þessir glöðu veitendur og
gestir þeirra sneru heim, tóku
nokkrir af þeim það óheilla bragð
að taka sandbát og róa á honum
yfir fljótið. Útá hann fóru als 22.,
en þegar frá landi kom fundu þeir
að báturinn lak eins og hrip, en
gáfu því ekki verulegan gaum fyrri
en þeir voru komnir nær því á

miðja leið yfir. Alt í einu valt
vatnið inn í straumum, fyrst um
súðina og síðan yfir annað borðið
og litlu síðar hvolfdi bátnum. Þar
ljetu 18 lífið. Neyðaróp tveggja
heyrðist eftir lánga mæðu til lands
og báti var hrundið út til að bjarga
þeim. Annar bátur fann þriðja
manninn hálfdauðan og einum lán-
aðist að bjarga sjer sjálfum til lands.
Úng hjón er sagt að ætluðu með
bátnum auk hinna og voru komin
upp í, en hundur þeirra vildi með
aungu móti fara í bátinn, og neydd-
ust þau því til að fara á land aft-
ur. Þetta varð þeim til lífs.
Bech Olsen, aflraunamaðurinn
danski, sem fyrir laungu er orðinn
heimsfrægur fyrir krafta, hefur enn
unnið nýjan sigur. Hann reyndi
sig í þetta sinn í Nýju-Jórvík, við
þarlendan mann, Roeber að nafni,
sem einnig er alkunnur kraftamað-
ur og hafði víða sigrað áður í
samskonar leikjum. Fjöldi manns
horfði á glímuna og höfðu þeir
leingi búið sig undir hana. í fyrstu
glímunni gekk B. miður og stóð
hún yfir í 24 min., en eftir næstu
atlöguna játaði R. sig yfirrunninn.
Bech Olsen er nú talinn fremstur
allra í heimi í hinni grísk-rómversku
glímu. Til marks um það, með hve
miklum áhuga almenníngur í Dan-
mörk hefur fylgt þessari glímu B.
má geta þess, að í barnaskóla ein-
um þar var krökkunum gefið það
efni í ritgjörð að segja frá þeim
manni sem þau þektu frægastan
meðal núlifandi Dana. Nær 2/3 af
öllum börnunum nefndi til þess
Bech Olsen.
Bretar í Asíu. Þaðan þykir
nú Bretum von nokkurra tíðinda,
því Afghanajarl hefur skrifað Breta-
drottníngu brjef og segist ekki
leingur þola afskiftaleysi þeirra
Bretanna, bandamanna sinna, þar
austur frá, því Rússar sjeu að jeta
hann upp og ríki hans og Bretar
hafi aungum kvörtunum gegnt.
Halda menn að þetta sje annað-
hvort klókindabragð jarlsins til þess
að fá árstillagið hækkað að mun
sem Bretar gefa honum fyrir Banda-
lagið, eða að hann ætli sjer að kasta
sjer í faðm Rússa, sem leingi hefur
verið breiddur á móti honum og
hafi svo þetta að yfirvarpi, að Bretar
veiti honum ekki næga vernd.
Hversu sem það er, þá hafa
Bretar nauða illan bifur á aðförum
Rússa þar eystra og er jafnvel á orði.
að Rússar dragi þar lið að landa-
mærunum og fá þá Bretar um fleira
að hugsa en Búa eina.
Síðustu frjettir ná til 5 þ.
m. þá segja ensk blöð að her
Breta sje kominn á leiðina norður
frá Bloemfontein og hafi nýtekið
borgina Brandfort, sem er 33 ensk-
ar mílur í norður frá Bloemfontein
og í beinni stefnu þaðan til Pret-
óríu. Gjöra ensku blöðin töluvert
úr því.
Einnig flytja ensk blöð þann dag
þær frjettir eftir hraðskeytum sunn-
anað, að þá megi á hverri stundu
búast við að Mafeking verði leyst
úr umsátrinu.
Yfirlýsing.
Hjermeð gefst öllum hlutaðeig-
endum til vitundar, að hinn 20.
Mars þ. á. var herra C. B. Herr-
manns um stundarsakir vikið frá
sem framkvæmdarstjóra fiskiveiða-
hlutafjelagsins Garðar, að sú frá-
vikníng var samþykt á aðalfundi
fjelagsins 12. Apríl þ. á. og, að
fiskiveiðahlutafjelagið Garðar ber
einga ábyrgð hvorki á þeim samn-
íngum, sem hann kann síðan að
hafa gert í nafni fjelagsins, nje
þeim skuldum er hann kann að hafa
komist í. Eigi heldur er fjelagið
á neinn hátt bundið við það, þó
hr. C. B. Herrmann kunni að hafa
selt eða leigt einhverjar eignir
fjelagsins.
Fiskiveiðahlutafjelagið Garðar.
Seyðisfirði 10. Maí 1900.
1. M. Hansen.
p. t. formaður.

Ritsiminn til Íslands. Nor-
ræna ritsímafjelagið mikla hjelt að-
alfund sinn 28. f. m. Þar hjelt
forseti fjelagsins Svenson lánga
tölu um störf fjelagsins og er hjer
tekið úr henni það eitt sem kemur
við Íslandi og lesendum Bjarka er
mest í mun. Hann sagði svo um
íslenska símann: Í heild sinni má
segja að útlitið fyrir símalagnínguna
til Íslands sje nú mjög gott. Til-
lögur Pjetursborgarfundarins hafa
feingið góðar undirtektir hjá stjórn-
um flestra þjóða Norðurálfunnar og
þær hafa tekið vel undir að styðja
símalagníng til Íslands og Færeyja
frá Hjaltlandseyjum. Rússar hafa
lofað styrk (það mun vera loforð
fyrir þeim 25 þús. fránka á ári í
20 ár sem fundurinn hafði ætlað
því. Þ. E.) og Svíastjórn hefur
lagt frumvarp fyrir Svíaþing um
10,000 fránka (7,200 kr.) árstillag
í 20 ár til símans íslenska og á-
skilur sjer símskeyti um veðurfar
alt að 20 orðum á dag. Þessar
7,200 kr. á ári er einmitt sú upp-
hæð sem fundurinn ætlaði Svíþjóð.
Eftir þetta er varla efi á að hin
ríkin komi á eftir og má því nú
telja símann til okkar nokkurn-
veginn vísan.
Thor. E. Tulinius hefur nú
7 skip í förum til Íslands og mun
það vera mesta skipaútgerð sem
nokkur maður eða fjelag hefur
nokkru sinni haft híngað til lands-
ins. Als eru skipin 3,300 lestir
og kosta útgerðarmanninn yfir 10
þúsundir króna á viku fyrir utan
kol og lestagjald og annan þess-
háttar kostnað. Hann á sjálfur
sum af skipunum, svo sem Mjölnir
og Ingu, og eru þá þeim skipum
og kostnaði við þau taldar hjer sömu
upphæðir eftir hlutfalli sem þeim
skipum er Tulinius hefur tekið á
leigu. Svo segir Tulinius að þessi
afarmikla aukníng á flota hans sje
mest að þakka skiftunum við Vest-
urlandið, því þángað sendi hann
nú nálægt 2/3 af öllu vörumagni
sínu.
Frá sýningunni. Þeir Þor-
steinn ritstjóri Erlíngsson og J. M.
Hansen konsúll brugðu sjer frá
Lundúnum yfir til Parísar þegar
sýníngin var opnuð, voru þar fjóra
daga og skoðuðu sýninguna nákvæm-
lega. Í næsta blaði byrjar brjef
frá Þ. E., sem skýrir frá sýníngunni,
og verður Bjarki þá fyrstur af hjer-
lendum blöðum til þess að flytja
fregnir af henni.
Gætið að þessu!
Það verður að hjálpa ef vegur er
nokkur.
Svo viljum við gjarnan að breytt
sje við okkur.
Þeir vita það margir, ef vilja það sjá,
Hvar vorðinn er skaði - sem bæta
má.
Það er annars merkilegt, að ef lands-
höfðíngi þarf að láta byggja fjós, þá
verður helst öll þjóðin að hlaupa undir
bagga við það hátíðlega tækifæri. Það
er heldur ekki ómerkilegt, að þegar
merkismaður deyr, þá verða oft margir
- fyrir fortölur vina og vandamanna
hins látna - til þess að leggja til fjár-
skort til minnisvarðabyggíngar, hinum
látna til heiðurs; eins og verk hans og
verðleikar sjeu ekki best geymd í
hjörtum og minnum eftirlifandi hugs-
andi manna sem kunna alt slíkt að
meta. - En þó er það merkilegast af
öllu, að ef fátæklíngur verður fyrir
skaða á eignum sínum - fyrir ófyrir-
sjáanleg áhrif náttúrunnar - þá er
þess ekki ávalt getið.
Gísli Gíslason á Borgarhóli við
Seyðisfjörð varð fyrir stórskaða 5.
Nóvember 1899, þar sem hann misti
alla báta sína, 3 að tölu, í stórbrimi
sem jós svo fljótt að, að hann gat ekkii
náð í aðra menn sjer til Liðveitslu við
að bjarga bátunum. Ennfremur misti
hann bæði kol og fisk. Gísli er ein-
yrki og berst fyrir fjölskyldu sinni -
konu og 4 börnum - eftir bestu kröft-
um. En svona óhöpp geta gert fá-
tækum manni ómögulegt að bjargast,
ef einginn rjettir honum hjálparhönd.
Slíkur skaði sem þessi er Gísli hefur
orðið fyrir er þess verður að hans sje
getið, og um leið reynt til að bæta dá-
lítið úr honum. Jeg vil því vona að
margir verði til að rjetta Gísla hjálp-
arhönd og skjóti saman handa honum
fáum aurum, eftir efnum og á-
stæðum.
Gjafamiði verður látinn gánga um
Seyðisfjarðarkaupstað og Seyðisfjarðar-
hrepp eftir að línur þessar eru komn-
ar út í dagblaði.
Brimnesi, 3. Maí 1900.
Sv. Jónsson.
Seyðisfirði
Veðrið:
Sd. + 7; kyrt. Md. + 4; a. kaldi.
Þd. + 3; n. a. kaldi. Mid. + 6; logn.
Fid. + 5; kyrt. Föd. + 3; n. kaldi.
Ld. + 5; kyrt.
Í nótt sem leið varð bráðkvödd
hjer í bænum Guðrún Jónsdótt-
ir i Firði, ekkja Björns Sigurðssonar,
sem bjó í Firði, bróður Ólafs í Fjarð-
arseli. Var Guðrún hin vænsta kona,
hugljúfi hvers er þekti og því harm-
dauði mjög.
SKIP. 5. Esbjærg, fiskigufuskip Garð-
arsfjelagsins, frá Einglandi.
10. Snæfell, annað fiskigufuskip
Garðarsfjelagsins, frá Einglandi.
S. d. Reserven, frá Einglandi með
kol til Watnesversl.
I. M. Hansen konsúll kom nú heim
með Snæfelli og er sem stendur settur
framkvæmdarstjóri í Garðarsfjelagið í
stað C. B. Herrmanns, sem menn ætla
helst að ekki muni væntanlegur híngað
til lands framar.
Innan skams er von á þriðja gufu-
skipi Garðarsfjelagsins, Norðfirði, og er
Þorsteinn Erlíngsson væntanlegur heim
með því.
Fiskigufuskipin Elín og Eiríkur hafa
undanfarandi verið að veiðum hjer
suður með landinu; Elín hefur aflað lít-
ið eitt, en Eiríkur miklu betur; var að-
eins tvo daga úti og fór suður á móts
við Lón.
Esbjærg er nú einnig Iagt út á fiski-
veiðar. Róið hefur verið hjer úti í
firðinum nokkrum sinnum en lítið aflast.
í ádráttarnet hefur nokkuð aflast
síðustu dagana hjer innvið fjarðarbotn-
inn, smáupsi og koli.
Á Laugardaginn var voru gefin saman
í borgaralegt hjónaband á skrifstofu
bæjarfógeta þau Sigfús útvegsbóndi
Sigurðsson og úngfrú Margrjet Björns-
dóttir á Hrólfi í Seyðisfirði.
Sagt er að Tulinius sýslumaður á
Eskifirði hafi nú tekið öll botnvörpu-
veiðarfæri af franska botnverpíngnum,
sem hafst hefur við á Fáskrúðsfirði í
vor, en skotið annars málinu undir úr-
skurð Landshöfðíngja.
TAKIÐ EFTIR.
Húsnæði, uppsátur fyrir einn,
tvo eða þrjá báta með fiskiskúrum
fæst til leigu frá 14. Mai 1900 á
mjög hentugum stað til fiskiveiða.
St. Th. Jónsson kaupmaður á
Seyðisfirði vísar á staðinn.
KÝR, úng og snemmbær óskast
til kaups. Ritstj. vísar á.
Til leigu fæst nú frá þessum
tíma til 1 árs allgóður staður til
sjávarúthalds, sömuleiðis eingjalán
því nær ótakmarkað. Hvorttveggja
með vægri leigu.
Ritstjórinn vísar á.
Fiskiveiðahlutafjelagið
„GARÐAR.“
Þriðjudaginn 14. Júní 1900, kl.
12 á hádegi verður alsherjar-auka-
fundur í fiskiveiða-hlutafjelaginu
»Garðar« haldinn á skrifstofu fje-
lagsins á Búðareyri hjer í bænum.
Verða þar tekin fyrir og gerðar
ákvarðanir um þau maí er hjer
segir:
1. Afsetníng hr. C. B. Herrmanns
sem framkvæmdarstjóra fjelags-
ins.
2. Umnefníng á öðrum framkvæmd-
arstjóra.
3. Akvæði um laun framkvæmd-
arstjóra og samníngslega af-
stöðu hans til fjelagsins.
4. Þar afleiðandi lagabreytíngar.
5. Önnur mál.
Hlutabrjef eða bráðabyrgðaskýr-
teini þeirra skulu afhent til geymslu
í Sparisjóði Seyðisfjarðar eða hjá
þ' hrr. Barclay & Oo. Ltd. Lom-
bardstreet London E. C, eða hjá
Nederl. Ind. Escompts Maatschappy
Amsterdam.
Seyðisfirði 10. Maí 1900.
Stjórnin.
Ljósmyndir
tek jeg nú hjereftir í sumar á hverj-
um degi frá kl. 11-4.
Eyj. Jónsson.
Auglýsíng.
Af því að reglulegur samníngur
er kominn á milli okkur undirskrif-
aðra og landeiganda Fjarðarsels-
lands um allan ádrátt og veiði fyr-
ir landsstykkinu frá herra Sig. Jo-
hansens bryggju og út að Bræðra-
borg, þá fyrirbjóðum við hjermeð
öllum óviðkomandi ádrátt og veiði
fyrir tjeðu landsstykki að viðlagðri
lögsókn ef brotið er gegn þessu
banni.
Seyðisfirði 5. Mai 1900.
Þ. Guðmundsson. N. Nielsen,
A. Rasmussen.
Ingim. Ingimundarson.
Til verslunar
Andr. Rasmussens
á Seyðisfirði
er nú nýkomið töluvert af álna-
vöru, svo sem: Hv. Shirting -
Medium - Dowlas - Lagenljer-
eft - Óbleiað ljereft - Rafndúk-
ur - Drilling - Svanadún -
Grátt og svart Felicias - Sirs,
margar og fallegar tegundir -
Satin - Flonel, margar tegundir -
Nankin - Bolster - Blátt twill
- Nærfataefni, margar tegundir -
Tvisttau - Kjóla- svuntu- og
ullartau, 25 tegundir - Stórt úr-
val af stumpasirsum, sjalklútum og
mörgu fleira.
Seyðisfirði 7. Maí 1900.
Andr. Rassmussen.
24
Og eftir því sem tímarnir liðu fann hann meir og meir til
sjálfs sín vegna ættgöfginnar og digurmælin fóru vaxandi. En
jafnframt varð maturinn á borðinu hjá honum fátæklegri og fá-
tæklegri. Fyrst hvarf svínsfleskið, svo sauðakjötið og loks var
ekki annað eftir en þurrar baunir fljótandi í vatni. Munnoz
saknaði ekki kjötsins af borðinu, en hann mintist oft á sauða-
hjarðir og svínahjarðir forfeðra sinna kríngum herrasetrin í
Kataloníu.
Dóttir hans Leit alt öðrum augum á þetta; hún hjet Car-
men og var forkunnar fríð stúlka. Henni þótti, einsog honum,
gott að hvíla sig í forsælunni; hún hafði gaman af að leika á
gítar og hún starði oft upp til bæjarins á fellinu. En mest
gaman hafði hún af að dansa og sýngja. Hatrið til þeirra sem
uppi á fellinu bjuggu hafði hún auðvitað drukkið í sig með
móðurmjólkinni, en samt lángaði hana altaf upp þángað - hún
gat ekki að því gert! Þar bjó líka frændi hennar, don Antonió
Martines, sem átti veitíngahúsið »Vista hermosa« við Nýjubrú.
Og þar var oft glatt á hjalla. Henni leiddist að heyra föður
sinn tala um forfeðurna, svínin, sauðina og aðalsmerkið - hana.
lángaði upp í bæinn.
En hún fjekk ekki að heimsækja frænda sinn nema einu-
sinni á ári og það var á Pálsmessu, eða san Pablosdag. Faðir
hennar kallaði hann búra og nurlara. »Hann er ríkur«, sagði
hann, »ekki vantar hann peníngana, - en hvar er aðalsmerkið
hans ?«
Carmen hugsaði ekkert um það. En hún vissi, að það var
skemtilegt að fá að fara í bestu fötin sín - og þó voru þau
bæði farin að slitna og litast upp - setja nellikur í hárið,
klæða sig í gulu treyjuna með svörtu knipplingunum, sem hún
hafði erft eftir móður sína, leggja svo blómstur á altari san
Pablos og gánga svo til og frá um allan bæinn með öðrum
stúlkum úr dalnum. Svo var farið í kirkju, í sjálfa dómkirkj-
una. Hún skyldi ekkert í, hve vel þeir gátu súngið þar, og
reykelsisilmurinn var líka inndæll. Þá kom skrúðgángan, fán-
arnir, silkikápan, gullklukkurnar og, svo margt og margt. Og
21
vín. En þeir sáu heimsku sína eftir á. Því hvað átti annar
eins maður og dómarinn að gjöra með þetta? Hann gat
helst hugsað, að þeir skoðuðu hann sem matsala!
Það var nú öðru nær, en að rjettvísinni yrði stúngið svefn-
þorn með öðru eins og þessu; það hlaut jafnvel að skoðast sem
hegníngarverð lítilsvirðíng við dómarastöðuna. Frú Rjettvísi
er skrautgjörn sem aðrar konur, og það var hvískrað um
það í dalnum, að hún mundi ekki hafa slegið höndunum á
móti silfri, gulli eða gimsteinum, þó hún auðvitað kærði sig
ekki um hænsn og annað því um líkt. Dómarinn var af einni
af bestu ættunum þar uppi á fellinu og það orð ljek á, að
hann væri meira gefinn fyrir nautaöt, hanaöt og kvennamót
heldur en lagagrúsk.
Menn ljetu sjer jafnvel um munn fara, að hann hefði aldrei
tekið lærdómspróf í lögfræði og sannleikurinn var sá, að í því
höfðu menn fullkomlega rjett fyrir sjer. Foreldrar hans höfðu
sent hann til Madrid til þess að lesa lög. En þar eru konur
margar og fagrar og þótti honum aðrar bera lángt af jómfrú
Jústitíu; varð því aldrei neinn kunníngsskapur þeirra í milli. Í
stuttu máli sagt: hann gat aldrei náð prófi. En þá tók faðir hans
það til bragðs sem svo margir spánskir ríkismenn höfðu brallað á
undan honum: hann keyfti fátækan lögfræðistúdent til þess að taka
prófið í stað sonar síns og undir hans nafni. A þann hátt komst
nafnið á prófskírteinið, og úr því að öllu þessu var lokið, leið
ekki á laungu áður hinn efnilegi auðmansson sat í makindum í
feita dómaraembættinu í Konda. Stjórnin hafði heyrt söguna
og margar aðrar henni líkar; en altaf stóð þá svo á, að feður
eða ættíngjar þessara manna hefðu gert stjórninni einhvern
greiða, svo hún gat ekki verið að róta upp í öðrum eins smá-
munum.
Svona var nú sjeð fyrir rjettvísinni. Og hinu himneska
rjettlætinu, sem prestarnir áttu að annast, var álíka vel borgið.
Dyrum drottins var lokið upp bæði fljótt og vel þegar ríkis-
maður ætlaði að komast inn, en fátæklíngunum varð oft inn-
gángan örðug. Prestarnir urðu að fá tuttugu kerti til að smyrja
með heingslin á hurðum himnaríkis, ef vel skyldi gánga að
opna þær. En þau tuttugu kerti höfðu ekki allir við hendina
þegar dauðanum þóknaðist að kalla til þeirra. Það leit nærri
því svo út sem guðsmóðir hefði nú gleymt dalnum sínum.
En huggun var það þó mitt í öllum raununum, að fæstir
höfðu auga fyrir að því ástandið væri eins hörmulegt og það í
reyndinni var. Þeir Rondabúar ætluðu sjer ekki að taka fram
í rás viðburðanna, en nutu sólskinsins, fuglasaungsins, gítartón-
anna og kvennvaranna lausir við heimsins áhyggjur, þegar þetta
bauðst þeim; þeir ljetu hverjum degi nægja sína þjáníng.
Gamalt og gott spánskt máltæki segir, að fyrir fimm sentima
sje hægt að fá fæði og drykk til dagsins og ókeypis andlits-
þvott ofan í kaupið. Ekki er annað en fá sjer stóra melónu-
sneið; meðan þeir stýfa hana úr hnefa þvo þeir sjer um andlit-
ið með henni. Sjeu þá enn til fimm sentímar, er hægt að fá
sjer vindlíng, og þá er ekki amalegt að kasta sjer endilaungum
í skuggann, blása frá sjer reykjarhríngjunum og horfa upp í
himinblámann allan liðlángan daginn. Og sá sem þar á ofan
getur eignast gítar, hann hefur ekki ástæðu til að barma sjer;
hann getur gefið dauðanum og djöflinum alla presta, alla dóm-
ara og aðra heimskíngja, sem nenna að vera að biðjast fyrir,
þylja messur og dæma dóma til þess að raka saman pen-
íngum. Að flatmaga sig í forsælunni, reykjandi, dreymandi og
raulandi uppáhaldslagið sitt um Carmen, Jósefu eða Manúelu -
það er líf sem á við Spánverjann! Og svo gat það alltaf viljað
til, ef heppnin var með, að maður dytti ofan á einhvern fjár-
sjóðinn, sem Márar höfðu grafið þar í jörðu - hver veit?
Svona hugsa margir Spánverjar. Og svona hugsaði Franc-
isco Munnoz, maður sem bjó á ofurlitlu leigukoti þar í daln-
um. Hann sagði sem svo, að fjandinn sjálfur mætti vinna til
þess að hauga saman peníngum handa blóðsugunum uppi á fell-
inu; ef ekkert væri til, þá væri ekkert af manni að taka; hann
skyldi reyna að sjá sjer og dóttur sinni fyrir fæði - svo væri
búið. Jörðin væri frá fornu fari vel yrkt og gæfi það af sjer,
með guðs hjálp, sem þau þyrftu með. Svo lá hann allan dag-
inn endilángur í forsælunni og steytti hnefann móti bænum uppi
á fellinu og sagðist vera betri Spánverji en hyskið þar uppi,
þótt hann fátækur væri; forfeður þeirra hefðu verið skósveinar
og hestadreingir áa sinna, eða jafnvel svínahirðir hjá þeim. Og
nú ætti hann, sem reyndar bæri óflekkaðan aðalsskjöld Munn-
ozættarinnar, að vera þræll þeirra og þjónn? Þeir þektu þá
ekki Munnosættina rjett.

72
Besta tímaritið er »EIMREIÐIN«
Hún fæst öll hjá Runólfi Bjarna-
syni á Hafrafelli.
Heilbrigðismálaritið »EIR« selur
Runólfur Bjarnason á Hafrafelli.
Myndir.
Undirskrifaður er nú aftur byrj-
aður að taka ljósmyndir, hvern
virkan dag frá kl. 10-4 og á
sunnudögum frá 11-3. Jeg mun
nú sem að undanförnu gjöra mjer
allt far um að myndirnar sjeu sem
best af hendi leystar.
Vestdalseyri 9. Maí 1900.
H. Einarsson.
Vistaskifti.
Kaupendur Bjarka, sem hafa vista-
skifti nú í vor, eru beðnir að gera
mjer aðvart um þau, til þess að
jeg geti breytt utanáskriftum til
þeirra.
Seyðisfirði, á krossmessu 1900
Arni Jóhannsson.
Veitingahúsið á Vestdals-
eyri er til sölu nú þegar ásamt
skúrunum, sem við það eru, pakk-
húsi, sem í er fjós, hlaða og hest-
hús og allstórum túnbletti. Menn
snúi sjer til
Einars Hinrikssonar.
á Miðhúsum.
Hjermeð er skorað á alla þá sem
hafa lofað að gefa til minnisvarða
yfir O. Wathne sál. að borga til
undirskrifaðs fyrir 25. þ. m., þar
eð nöfn þeirra annars verða strik-
uð út af gefendalistanum.
Seyðisfirði 4. Mai 1900
Sig. Johansen.
gjaldkeri.
Til verslunar
O. Wathnes Arvinger
komu með »Egil«:
Mjög miklar byrgðir af bolla-
pörum, Diskum, Könnum. Ámál-
aðir diskar, nýasta og fínasta
veggjaprýði. Mjólkurkönnur með
glösum og margt fleira,
Þess utan öll Nauðsynjavara -
Karmvara - Álnavara - Sjal-
klútar, allar mögulegar tegundir.
Ekta franskt Cognac pt. kr. 1,20
Ekta Rom - - 1,10
Brennivín, Sherry, Portvín,
Whisky, hið besta austanlands.
Kaffi 0,65. Melis 0,27. Export
0,45 og ýmislegt fleira.
Seyðisfirði 21. Apríl 1900.
Jóh. Vigfússon.
Orgelharmonia
hljómfögur, vönduð og ódýr
frá 100 kr. frá hinni víðfrægu
verksmiðju Östlind & Almquist í
Svíþjóð, er hlotið hefur æðstu
verðlaun á fjöldamörgum sýníngum
víðsvegar út um heim, og ýms
önnur hljóðfæri útvegar L. S. Tóm-
asson á Seyðisfirði.
Með s/s »EGIL« og s/s »ARGO«
kom til verslunar
T. L. Imslands:
Rúgmjel, Bánkabygg, Hrísgrjón,
Baunir, Hveiti Nr. I og Nr. 2,
Hafragrjón (mulin), Export (Ludvig
Davids), Hvítasykur, Steinsykur,
Púðursykur, Brjóstsykur, Fíkjur,
Súkkulaði, Rúsínur, Sveskjur, Kór-
ennur, Sagógrjón, Hrísgrjónamjöl,
Kartöflumjöl, Makkarónur, Brúnar
ertur, Ostur, Margarínsmjör, ýms-
ar tegundir, Kirsiberjasaft, Smjör-
salt, Munntóbak, Enskt flagg, Nef-
tóbak.
Járnvörur svo sem: Borar,
Lásar, Lamir, Skrúfur, Sporjárn,
Hamrar, Naglbítar, Vasahnífar, o. fl.
Glervörur, mikið úr að velja.
Álnavörur svo sem: Ljereft
Strángasirs o. m. fl.
Túnglskinslampar og alt sem að
lömpum lítur, svo sem Olíuílát,
Brennarar o. m. fl.
Steinolíumaskínur, ýmsar tegundir.
Emaljeraðar vörur, Leirtau, Postu-
línstau og margt og margt fleira.
Besta verð og afsláttur mót borg-
un út í hönd eftir því, hve mikið
er keyft.
Lítið inn til mín áður en þið
kaupið annarsstaðar.
T. L. Imsland.
Mjólkurskilvindan
„Alexandra“
er ómissandi
á hverju búi.
50 skilvindur
stórar og smá-
ar komu með
Vestu. Þeir,
sem þegar
hafa pantað
skilvindur hjá
mjer eru því
beðnir að vitja
þeirra, og hinum, sem ætla að
kaupa, er best að koma sem fyrst.
St. Th. Jónsson,
Seyðisfirði.
Veitingamenn!
Þurrabúðarmenn!
Sjómenn,
og allir góðir menn.
Gleymið ekki ágæta ameríska
uxakjötinu niðursoðna, sem
er beinlaust, ódýrast og Ljúffeing-
ast af öllu kjöti, bæði í súpu og
kalt.
Góðar reyktar pilsur fást
einnig hjá
St. Th. Jónsson.
Eigandi: Prentfjel. Austfirðínga.
Þorsteinn Erlíngsson,
Ritstj.: .
Þorsteinn Gislason.
Ábyrgðar. Þorsteinn Erlingsson.
Prentsmiðja Bjarka.
22
Centimó, spönsk mynt, tæpur eyrir.
23
