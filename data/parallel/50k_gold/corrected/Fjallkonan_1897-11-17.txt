
Kemr út um miðja viku.
Árg. 3 kr. (erlendis 4 kr.)
Auglýsingar mjög ódýrar.
FJALLKONAN.
Gjalddagi 15. júlí. Upp
sögn skrifleg fyrir 1. okt.
Afgr.: Þingholtsstræti 18.
XIV, 46.
Reykjavík, 17. nóvember.
1897.
Nýr markaðr fyrir íslenzkan saltfisk.
Líkur eru til, að góðr markaðr gæti fengizt í
Ameriku fyrir íslenzkan saltfisk. í „Berlingatíðind-
um“ 4. okt. þ. á. stendr skýrsla frá hinum danska
general-konsúl í New Orleans um fisksölu. Þar
segir svo:
„Hér er allgóðr markaðr fyrir saltfisk, einkum
að vetrinum. Hér er bæði seldr amerískr og norskr
saltfiskr. Ameríski saltfiskrinn kemr frá, Boston,
enn norski saltfiskrinn frá Kristiansund. Norskr
saltfiskr þykir betri, og er í hærra verði; seldr í
stórkaupum 7—7 1/2 cent (=26—30 au-) pundið.
Aðflutningstollrinn er 3/4 cents á pundinu. Fiskrinn
er fluttr hingað í kössum, og eru 100 pund af fiski
höfð í kassa. Útgengilegastr er fiskr, sem vegr 1 1/2
—2 1/2 pund. Sporðinn og uggana á að skera af
fiskinum svo nærri sem hægt er. — Það er enginn
efi á því, að hér getr orðið stöðugr markaðr
fyrir íslenzkan saltfisk. Hér eru nógir kaupmenn
sem mundu vilja gera tilraunir með hann".
Blaðamenn þurfa eflaust ekki að kenna íslenzku
kaupmönnunum ráð. Enn ekkert er þó á móti því,
að geta um þennan markað. Ef Norðmönnum þykir
það tilvinnandi, að senda saltfisk sinn til Ameríku,
þá ættu Íslendingar ekki síðr að geta haft hagnað
af því.
Fréttaþráðrinn til Íslands.
Eftir því sem stendr í danska blaðinu „Danne-
brog“, gerir Suenson, formaðr fréttaþráðafélagsins
norræna, ráð fyrir, að þráðrinn verði lagðr hér á
land nálægt Reykjavík. ef til vill á þeim stað (á
suðrströndinni). sem Hoffmeyer, formaðr veðrfræðis-
stofnunarinnar í Kaupmannahöfn talar um fyrir mörgum
árum, að þráðrinn skuli hér lagðr á land. Hann gerði
ráð fyrir, að þráðrinn yrði lagðr þaðan yfir land til
Reykjavíkr.
Sama blað segir, að fréttaþráðrinn verði ekki
lagðr fyr enn sumarið 1899, og er það sennilegra
heldr enn að hann verði lagðr að sumri, því undir-
búningstíminn mun vera of stuttr til þess.
Alþingi setti engin skilyrði fyrir því, að þráðr-
inn yrði lagðr til Reykjavík, sem þó hefði verið
vert að athuga.
Loks er þess getið, að þráðrinn verði ekki lagðr
yfir landið, heldr sé ætlazt. til, að telefónar um
landið taki við af fréttaþræðinum. Það er nú reynd-
ar alt annað, því telefón er miklu ófullkomnari enn
fréttaþráðr, þar sem jafnvel má senda sex skeyti í
einu með fréttaþræðinum. — Íslendingum er líklega
ætlað, að leggja telefónana á sinn kostnað. — Ann-
ars er ekki hægt að ræða neitt til hlítar um þetta
mál, fyr enn nánari fregnir berast.
Vatnsskarðs-vegrinn nýi.
„Sínum augum lítur hver á silfrið“.
Fyrir fám dögum hefi ég riðið yfir Vatnsskarð,
og, eins og vant er, var þar mjög illr vegr. Enn á
þessari ferð vóru nokkrir menn með mér þar af
næstu bæjum, og sýndu þeir mér línu, þar sem sá
fyrirhugaði nýi vegr yfir Vatnsskarð á að leggjast,
eftir áliti Páls vegfræðings Jónssonar, sem síðastliðið
vor mældi veginn, og sömuleiðis eftir áliti Kristins
vegfræðings Jónssonar, er skoðaði vegarstæðið í fyrra
sumar. Herra Páll vill leggja veginn beina leið yfir
flóa og foræði, þar sem er að jafnaði 4 álna djúpr
snjór í flestum vetrum, og þar að auki mjög erfitt,
eftir flestra áliti, að gera færan veg, eða að minsta
kosti mun þessi vegr kosta of-fjár til þess að verða
fær, og þó verða bráðri eyðileggingu undirorpinn af
völdum náttúrunnar. Enn hr. Kristinn vill leggja
veginn fyrir vestan nefndan flóa, eftir háum melum,
sem mjög seint fara í kaf í fönn; hann kostar þá margfalt
minna, að eins svo sem 400 föðmum lengri. Það er
þegar dæmt í almennings áliti, hversu hagkvæmt
það sé af landstjórninni, að fela þeim mönnum á
hendr fjárhald og umsjón með vegalagningu, sem
hvorki skeyta um, að leggja vegi haganlega fyrir
eftirkomandi kynslóð, eða að fara haganlega með það
fé, sem ætlað er til vegagerða, eins og víða hafa
komið umkvartanir um á síðari tímum. Öll vega-
gerð, og alt sem að því lýtr, verðr dæmt með tím-
anum af þekkingu.
Hafsteinsstöðum, 1. nóv. 1897.
Jón Jónsson.
Lof um Kanadastjórn.
„Dagskrá“ hefir, ekki alls fyrir Ingu, flutt fróð-
legt erindi um mannát. Sumir éta lík af ættrækni,
sumir til að hefnast á óvinum sínum dauðum; sum-
ir samkvæmt villimannasögum til sælgætis og bú-
drýginda. Enn mentuðu þjóðirnar hafa mesta við-
bjóð á dauðra manna áti, þó hungrdauði liggi við.
Enn þær hafa ekki mjög mikinn viðbjóð á því, að
éta menn lifandi, ef þess er gætt, að treina þá nógu
búmannlega, og halda þeim í svo góðu standi, að
þeir geti gefið af sér búsílag fyrir eigandann eða
leigjandann. Það er meiri matr, sem fæst af kýr-
nytinni, heldr enn skrokknum, þegar hún er feld.
Lifandi mannát kemr beint fram í þrælasölunni
og í allskonar yfirgangi.
Enn þessi atvinnuvegr er líka fólginn í vestr-
förum Íslendinga. Það hefir verið sagt, að erind-
rekar hinnar frjálsu mannverzlunar fái 5 doll. fyrir
höfuð hvert, sem þeir geta snapað sér út, en það
getr nú eins verið, að þeir fái vissa upphæð fyrir
„spekúlantstúrinn“ hjá hinni heiðarlegu Kanadastjórn
182
FJALLKONAN.
XIV 46.
eða hvorttveggja. Kanadastjórn er lamb líkt móður
sinni, er þenr ginið út yfir öll lönd, eins og Mið-
garðs-ormrinn, og vill ekki heldr útiloka hið fátæka
og fámenna Ísland.
Það er svo sem auðvitað, að þessari litlu lífsnær-
ingu, sem erindrekar Kanadastjórnar og hirð þeirra
leggr sér til munns af löndum sínum, neyða þeir
ofan í sig af einskærri föðurlands ást, og samsvarar
sú nautn litandi manna því, þegar dauðir menn
eru étnir af ættrækni eða guðrækni.
Þetta gera þeir til þess að sauðkindrnar, sem
annars yrðu ofsettar á, deyi ekki hér á klakanum.
Kanadastjórn flytr þær til sín í pönnukökuland-
ið, og lætr þær ganga þar á heiðum og öræfum.
Enn fyrir alla þá miskunn, sem Kanadastjórn
veitir þessum sauðkindum, verðr hún auðvitað að
fá hvern lagð af reifi þeirra.
Blöðin standa á þambi, að lofa nýja ráðgjafa-
efnið, Biflíuljóðin og Grettisljóð, enn engin loftungan
bærist til að lofa kanadísku mannástina eða ætt-
jarðarást hinna endrfæddu Vestr-Íslendinga, eða for-
sjá sauðanna, sem út eru fluttir.
Arngnýr.
Til „Dskr.“
Þótt nokkuð sé nú langt um liðið, vildi ég þó enn svara
ritstjóra „Dagskrár“ nokkrum orðum gegn grein hans til mín
í 72.-74. tbl. „Dagskr.“, 23. apríl næstl. — Að vísu vinnr
málefni það, sem við höfum deilt um, ekkert við það, að ræða
það lengr við ritstjóra „Dskr.“, því það er fullreynt, að hon-
um verðr ekki haldið „við efnið“. Að ræða kaupfélagsmál við
hann er að eins til þess, að draga gott og nytsamt málefni
niðr í saur og sora auðvirðilegrar blaðadeilu, Sem lyktar í hár-
togunum og útúrsnúningum. Það er ekki heldr ætlun mín í
þetta sinni, að verja eða rökstyðja skoðanir mínar, er ég hef í
ljós látið gegn ritstj. „Dskr.“. Ég vildi að eins benda á örfá
atriði í nefndri grein, er sýna framkomu og afstöðu ritstjórans
í þessari deilu okkar.
Ritstj. byrjar á því, að skattyrðast um „hvatirnar“ til þess,
að við höfum ritað um verzlunarmálið. Hann er æstr yfir því
að nokkur skuli hafa minnzt á hans hvatir, og telr það
ósæmilega árás a sig. Enn vill hann ekki lesa upp aftr verzlunar
mála bálk sinn í „Dskr.“, sem við kaupfélagsmenn höfum leyft
okkr að andmæla, og athuga hverjar hvatir hann sjálfr þar
hefir að fyrra bragði eignað forgöngumönnum kaupfélaganna,
og nokkrum hluta af þingmönnum þjóðarinnar? Hefir hann
ekki sjálfr borið þeim þar á brýn þá æruleysis sök, að þeir sé
keyptir leiguþjónar til þess, að selja landa sína undir ánauð
erlendrar einokunar? Þessa hraklegu sakargift lætr hann blað
sitt flytja sem heilagan sannleika, er nauðsynlegt sé að opin-
bera þjóðinni, þótt hann hljóti að vita — ef hann er með ó-
brjálaðri skynsemi — að hún er svívirðileg lygi, sem hann hefði
átt að sæta ábyrgð fyrir. Hann fer jafnvel svo langt, að hann
þykist vera píslarvottr fyrir þann sannleik (!?), sem enginn
þori að segja annar enn hann og Björn Kristjánsson. — Þetta
leyfir hann nú sjálfum sér, enn enginn má spyrja að hans hvöt-
um, án þess að verða sekr um ósæmilegan rithátt og persónu-
legar árásir. Hátt er ritstjóri „Dskr.“ hafinn yfir aðra menn!?
Og lítils er vert um æru og mannorð annara í samanburði
við hans!
Eftir þennan formála um hvatirnar kemr svo ritstjórinn
með langt mál, sem hann ætlast til, að sé röksemdir gegn því,
er ég hafði sagt. Það byrjar svona:
„Mergrinn málsins í allri ritgerð B. J. er það samband er
hann setr þennan verzlunarfélagsskap í við hinar nýju skipu-
lagshugmyndir, er menn hafa nefnt einu nafni „jafnaðarmennsku““.
Það er nú víst ritstj. „Dskr.“, sem hefir fundið upp þetta
orð „jafnaðarmenska“, svo þessir „menn“ eru þá ekki aðrir enn
ritstj. „Dskr.“ einn. Enn hann hefir gleymt einu, og það er,
að skýra hvað hann eiginlega meinar með þessu orði. Næst
liggr að skilja hann svo, að hann með því meini skipulagshug-
myndir sósial-demókrata, þeirra er lengst vilja víkja frá núver-
andi skipulagi, eða jafnvel algerðan „kommunismus“.
Hvar og hvenær hefi ég nú sett kaupfélagsskapinn í sam-
band við þessar skipulagshugmyndir, þessa „jafnaðarmennsku“
„Dskr.“. Ég kannast alls ekki við að hafa gert það. Enn á
því, að ég með félagslegu skipulagi meini alveg hið sama sem
ritstj. „Dskr.“ meinar með „jafnaðarmennsku“, er öll rökfærsla
hans gegn mér bygð.
Nú höfum við kaupfélagsmenn hvað eftir annað tekið það
fram, og lagt áherzlu á það, að með kaupfélagsskap meinum
við það, sem um allan heim er kallað „co-operation“, nefnilega
kaupfélagsskapr, samvinna og samlög margra sjálfstæðra smá-
eignamanna til þess, í sameiningu, að koma því til vegar, sem
stóreignamenn einir hafa getað, t. d. að gera stórkaup (en gros-
kaup) sem næst framleiðslunni o. s. frv.
Hvaða rétt hefir nú ritstj. „Dskr.“ að eigna mér, eða okkr
kaupfélagsmönnum, sínar óákveðnu jafnaðarmennsku hugmyndir?
Eigi hann þær sjálfr, og eign ekki öðrum þokumyndir sínar.
Það er einhver hin lubbalegasta og vandræðalegasta „tal-
mennska“, að gera andstæðing sínum upp skoðanir, sem hann
ekki hefir látið í ljós, og ekki verða með réttu dregnar út af
orðum hans. og ráðast svo á þessar tilbúnu skoðanir með óljós-
um og óákveðnum orðum og fimbulfambi. Enn þetta hefir ritstj.
„Dskr.“ gert gagnvart mér.
Hvar hefi ég t. d. látið það í ljós, sem ritstj. „Dskr.“ alt
af klifar á, að ég sé mótfallinn því, að auðsöfn myndist í land-
inu? Það er einmitt rétt skilinn tilgangr kaupfélaganna að
koma upp auðsöfnum (kapitölum) til þess að reka starf þeirra
með, og til fleiri félagsþarfa og fyrirtækja, er útheimta fjár-
stofn, og nokkur af félögunum eru þegar komin ofrlítið á veg
í þessu tilliti, nóg til þess, að sannfæra hvern mann, sem lætr
svo lítið, að kynna sér starf þeirra og fyrirkomulag, um það,
að til þess að koma upp auðsöfnum í landinu er enginn vegr
greiðari og eðlilegri, enn einmitt kaupfélagsskaprinn, og það
jafnvel eins ófullkominn og hann enn þá er hér á landi.
Enn þegar nú öll rökfærsla ritstj. „Dskr.“ gegn mér er
einungis bygð á því, að eigna mér — og kaupfélagsmönnum
yfir höfuð — þær skoðanir, sem við aldrei höfum í ljós látið
og ekkert koma okkar málum við, þá sjá allir, að hún er mark-
leysa ein, sem einskis svars krefst frá minni hálfu.
Ritstjórinn kallar mig „aftrúrsiginn“ fræðimann af hinum
eldri jafnaðarmannaskóla. Hvaða rétt hefir hann nú til þessa?
Hvar og hvenær hefi ég kent „jafnaðarmennsku“ þá, sem ritstj.
læst vera að berjast og prédika á móti? — Ég hygg, að við
kaupfélagsmenn höfum engu minni rétt til að kalla hann „aftr-
úrsiginn“, og það í fleiru enn einu tilliti. Hvers vegna minn-
ist hann aldrei — í öllum sínum mörgu og löngu ritgerðum
gegn kaupfélagsskapnum hér á landi — einu orði á þann fé-
lagsskap í öðrum löndum, sem er fyrirmynd kaupfélaganna hér,
og alveg sama eðlis, svo sem eru hin ensku „co-operative whole-
sale societies“, hin dönsku „Brugsforeninger“ og „Andelssel-
skaber“, eða hin amerísku „trusts“, ekki stóreignamanna „trusts“
eða „hringir“, heldr þau er alþýða stofnar. Vill ritstj. „Dskr.“
halda því fram, að allr þessi félagsskapr sé svo auðvirðilegr og
marklaus, eða svo gagnatæðr „réttri meðferð eiginna fjármuna“,
að ekki sé takandi tillit til hans? Eða er ekki hitt öllu heldr,
að honum er ókunnugt um þennan félagsskap, þýðingu hans og
grundvallarreglur, að einmitt sjálfr ritstj. „Dskr.“ er „aftrúr-
FJALLKONAN.
183

siginn", því þessi félagsskapr er miklu yngri, enn sú „jafnaðar-
menska“, sem hann alt af tönglast á. Ég ætla því að vera
svo djarfr, að ráðleggja honum, að kynna sér ný rit um þennan
félagsskap, áðr enn hann ritar næst un kaupfélög hér á landi;
skal ég benda honum t. d. á enska blaðið „Co-operative News“,
er kemr út í Manchester, og ekki sízt á fundagerðirnar frá al-
þjóðafundum kaupfélaganna (international co-operative congress)
í London næstl. ár, og í París í vetr sem leið. Þar var ein-
mitt rækilega rætt um hver skyldleik væri á milli hinna co-
operatívu félaga og jafnaðarhugmynda sósíal-demókrata, sem
vildu smeygja sínum jafnaðarhugmyndum og „kommunísmus“
inn í kaupfélögin. Ég held jafnvel, að ritstj. „Dskr.“ gæti
mikið lært af hinu danska blaði „Maanedsblad for Danmarks
Brugsforeninger“, sem sambandsstjórn hinna dönsku kaupfélaga
gefr út.
Ritstjórinn hefir reiðst af því, að ég nefni „dulspeki taln-
anna“, og fær hann sér af því tilefni til nokkurra brigslyrða
og dylgna, sem ekki er svaravert. Hann heldr að ég hafi ekki
heyrt „fjórða rúmstigið“ nefnt, fyr enn „Dskr.“ tók þetta al-
þýðlega nauðsynjamál til meðferðar. Þetta kemr mér til að láta
ritstjórann vita, að hefði ég ekki verið búinn að lesa þessa rit-
gerð í útlendu riti löngu áðr enn „Dskr.“ flutti hana, þá hefði
ég ekki skilið þýðinguna; svo „dulspekingsleg“ er hún.
Loks segir ritstjórinn, að það sé orðið „hund-leiðinlegt“
(þetta er nú víst „stílblóm“) að rita um þetta mál. Það get
ég ekki skilið, að geti verið „hund-leiðinlegt“ að verja rétt og
gott mál, að fræða almenning og miðla honum af sinni miklu
þekkingu og lífsreynslu; og til þessa hefur ritstjórinn vafalaust
stofnað blað sitt. — Hitt gæti ég trúað, að væri „hund-leiðin-
legt“, að reka sig á það, að maðr þekti ekkert og skildi ekk-
ert í málefni, sem maðr væri búinn að rita mikið um; reka
sig á það, að í stað þess, að slá sig til riddara, væri maðr
orðinn að gjalti.
Benedikt Jónsson.
Um berklasjúkdóma (lungnatæringu o. fl.)
hefir hið danska læknafélag látið semja og sent út
ritling einn meðal almennings, til þess að kenna
mönnum varúðarreglur gegn þessum sjúkdómum.
Læknar brýna fyrir almenningi, að bráð nauðsyn
beri til, að gjalda allan varhuga við þessum voða-
sjúkdómum, sem magnist svo mjög, einkum meðal
alþýðufólks, enda, sé sjúkdómarnir þess eðlis, að hægt
sé að sporna við útbreiðslu þeirra. Það sé jafnvel
ekki ólíklegt, að með réttri meðferð takist með tím-
anum að vinna svo bug á berklasjúkdómunum, að
þeir verði ekki hættulegri eða tíðari en pest og
kólera eru nú, sem áðr vóru algengar landplágur.
Eins og kunnugt er, er það nær eingöngu hráki
sjúklingsins, sem veldr sýkingunni, þegar hann þorn-
ar og bakteríurnar berast sem rykinu í líkamann
með andardrættinum. Þess vegna ríðr mest á, að
hafa, hrákadalla og sjá um, að hrákarnir verði ósak-
næmir með því, að láta ekki þorna í hrákadöllun-
um, eða sótthreinsa þá. — Væri víst ekki vanþörf
á, að læknarnir hér á landi færi að dæmi hinna
dönsku lækna. og létu prenta leiðbeiningar fyrir al-
menning til að sporna við útbreiðslu þessarar sýki,
sem þeir segja að sé mjög að útbreiðast hér á landi
á síðustu árum.
Gufuskip hefir farizt á leið hingað til lands í
haust. Það er skipið „Nord Cap“, sem var í förum
fyrir þá Vídalín og Zöllner, og lagði af stað frá
Skotlandi snemma í sept., enn ekki hefir spurzt til
síðan. — Þið átti að flytja enskar vörur til kaupfé-
laga í Múlasýslu og Þingeyjarsýslu og sækja lifandi
fé til kaupfélags Norðrþingeyinga. — Með skipinu
er haldið að verið hafi einn eða tveir íslenzkir far-
þegar, annar úr Reykjavík, enn hinn af Sauðárkróki.
Auk þess var fyrsti vélstjóri á skipinu Íslendingr. —
Kaupfélögin nyrðra og eystra hafa orðið fyrir miklu
tjóni og óþægindum, bæði af þessum skiptapa og af
strandi annars gufuskips, „Alpha“, sem strandaði á
Hornafirði, og hafði meðferðis hinar dönsku vörur til
kaupfélaganna. Er því skortr á nauðsynjavörum hjá
félögunum, sam vonandi er að vísu að bráðum bætist
úr. Sauðir kaupfélags Norðr-Þingeyinga, sem áttu
að fara með „Nord Cap“, hafa beðið á Þórshöfn síð-
an í miðjum september.
Brunninn Kirkjubær í Tungu. Hinn 7. októ-
ber brann nýtt íbúðarhús úr timbri á prests-
setrinu Kirkjubæ í Hróarstungu. Hafði kviknað um
nótt í eldhúsi í gamla bænum, sem var að nokkru
leyti órifinn, og þegar fólkið vaknaði um morguniinn,
hafði eldrinn læst sig svo í íbúðarhúsið, að við ekk-
ert varð ráðið og engu bjargað. Að eins gat fólkið
bjargað sér. Fjós var áfast við íbúðarhúsið og
brunnu allar kýrnar (6) þar inni. Prófastrinn, séra
Einar Jónsson alþm., var ekki heima; var á stjórn-
málafundi (leiðarþingi) á Seyðisfirði. Skaðinn er met-
inn 10,000 kr., vm er líklega meiri, því séra Einar
átti talsvert af handritum, sem líklega eru óbæt-
anleg.
Dáinn séra Jónas Guðmundsson á Skarði á
Skarðsströnd, síðast prestr að Staðarhrauni og um
mörg ár kennari við latínuskólann í Reykjavík, 77
ára að aldri.
Hjúskapr. Séra Hálfdan Guðjónsson á Breiða-
bólstað í Vestrhópi kvæntist 26. september í haust
ungfrú Herdísi Pétrsdóttur frá Álfgeirsvöllum í Skaga-
firði.
Eldgos. Fyrir skömmu hefir orðið vart við
talsvert öskufall í Árnessýslu og Rangárvallasýslu;
hefir því einkum verið veitt eftirtekt af því, féð ullin
á fénu hefir verið lituð af öskufallinu.
Heimskautsför. Ameríkumaðrinn Peary, sem
kunnr er af Grænlandsför sinni, er nú að búast til
ferðar norðr í Íshaf, og gerir ráð um að leggja af
stað í vor. Hann ætlar að reyna að komast í norðr-
heimskautið, og ekki gefast upp fyr enn honum tekst
það, þótt hann verði á leiðinni í 5 ár. Hann hefir
beðið Eskimóa um bjarnhéðaa, selskinn og hrein-
bjálfa til klæðnaðar og rostungskjöt til nestis handa
hundum. Hann ætlar að hafa með sér lækni og einn
hvítan mann til, og fáeina Eskimóa.
Sumarhöll á vatnsbotni. Miljóningr í New
York hefir látið byggja sér sumarhöll á botni eins
stöðuvatnsins í Norðr-Ameríku, þar sem það er dýpst.
Lét hann fyrst þurrausa upp vatnið með dælum, og
því næst lét hann reisa höllina, enn þegar bygging-
unni var lokið, lét hann hleypi vatninu aftr í leg
sitt. Hús-grindin er úr járni, gólfið úr steini, enn 1984
FJALLKONAN.
XIV 46.
þakið og veggirnir úr gleri. Úr húsinu liggr rang-
hali úr gleri upp á land í hús eitt lítið, sem stendr
á vatnsbakkanum og er þannig eins konar forsalr.
Nægilegu lofti er veitt í pípum til hallarinnar og frá
henni. Höllin er uppljómuð með rafljósum, og sækja
fiskar og önnur lagardýr mjög að höllinni og skygn-
ast inn um glerveggina. Hallarbúi unir sér ágæt-
lega, og kveðst aldrei hafa átt jafnrólega daga sem
í þessari höll.
Leiðrétting. Í 29. tbl. Fjallk. þ. á. er nokkurs konar
þakkarávarp til Kristjáns bónda Jónssonar í Hliðsnesi fyrir það,
hve mörgum hann hafi hjálpað um hey á næstliðnu vori, og er
þar sagt, að þau Hliðsnesshjón hafi „varið frá falli 1—2 kúm á
bæ og sumstaðar fleirum, svo sem á Bessastöðum“. Án þess ég
vilji á nokkurn hátt rýra ummæli þessarar greinar, er þó ætíð
satt bezt að segja, og er mér kunnugt um, að Kristján bóndi
seldi að Bessastöðum léttingsklyfjar á einum hesti af heyi, sem
greidd var full borgun fyrir, og hefir því greinarhöfundrinn
gert heldr mikið úr þessari hjálp hvað Bessastaði snertir.
Kunnugr.
Ný skófatnaðarverslun
er opnuð í nýju búðinni
austanvert við íbúðarhús mitt, og þar seldr skófatn-
aðr af öllum tegundum:
Karla- og kvennakór, mjög mikið af barnaskóm
og unglingaskóm og mikið af morgunskóm.
Alt verðr selt ódýrt eftir gæðum, því allr skó-
fatnaðrinn er val vandaðr.
Líka vil ég láta mína heiðruðu skiptavini vita,
(ásamt alla sem mig vilja finna) að vinnustofa mín
er flutt í nýja húsið inn af búðinni, enn pöntunum
og skófatnaði til viðgerðar verðr veitt móttaka í búð-
inni.
Rafn Sigurðsson.
Gömul handrit allskonar (skrifaðar bækr) og
blöð, gömul sendibréf o. s. frv., og gömul skinnblöð
(þó ekki sé nema smápartar, ef eitthvað er á ritað),
kaupir útgef. Fjallk.
Úr hefir fundizt á Rvíkr götum. Réttr eigandi getr
vitjað þess á afgreiðslustofu Fjallk. gegn fundarlaunum og borg-
un þessarar auglýsingar.
Gamlar myndir íslenzkar, rauðkrítarmyndir,
svartkrítarmyndir og blýlantsteiknanir, sömuleiðis
gamlar eirstungumyndina (Kobberstik), kaupir
útgef. Fjallk.
Tommnstokkr: Sá sem ég bað fyrir tommu-
stokk við brúna til Björns viðarsala 4. október skili
honum.
W. Ó. Breiðfjörð.
Í verzlun Magnúsar Einarssonar á Seyðis-
firði fást ágæt vasaúr og margskonar smekkleg-
ar, fásénar og vandaðar vörur
með mjög sanngjörnu verði.
Hovedgevinst
er.
500,000 Mark.
Lykkes-
tilbud.
Gevinsterne
garanteret
af Staten.
Förste trækning 16. Dec
Indbydeise til Deeltagelse i
Gevinst-Chancerne
i det af Staden Hamborg garanterede store
Penge-Lotterie, i hvilket
11 Millioner 349,325 Mark
sikker maa blive vundne.
Gevinsterne i dette fordeelagtigre Penge-Lotterie, der
ifölge Planen kun indeholder 118,000 Lodder, ere fölgende,
nemlig:
Störste Hovedgevinst er ev. 500,000 Mark.
Præmie 300,000 Mark | 26 Gevinster á 10,000 Mark
1 Gevinst á 200,000 Mark
1 Gevinst á 100,000 Mark
2 Gevinster á 75,000 Mark
1 Gevinst á 70,000 Mark
1 Gevinst á 65,000 Mark
1 Gevinst á 60,000 Mark
1 Gevinst á 55,000 Mark
2 Gevinster á 50,000 Mark
1 Gevinst á 40,000 Mark
1 Gevinst á 30,000 Mark
2 Gevinster á 20,000 Mark
56 Gevinster á 5000 Mark
106 Gevinster á 3000 Mark
206 Gevinster á 2000 Mark
812 Gevinster á 1000 Mark
1518 Gevinster á 400 Mark
40 Gevinster á 300 Mark
140 Gevinster á 200 Mark
36952 Gevinster á 155 Mark
9959 Gev. á 134, 104, 100 M.
9351 Gev. á 73, 45, 21 Mark
i hel 59,180 Gevinster
og komme disse i 7 Afdelinger til sikker Afgjörelse i faa
Maaneder.
Hovedgevinst i förste Klasse 50,000 Mark, i 2den Kl.
55,000 Mark. i 3die Kl. 60,000 Mark. i 4de Kl. 65,000
Mark, i 5te Kl. 70,000 Mark, i 6te Kl. 75,000 Mark, i 7de
Kl. 200,000 Mark og med Præmie af 300,000 Mark event.
500,000 Mark,
Den förste Gevinst-Trækning er officielt fastsat til
16. December 1897
og koster hertil
et helt Originallod kun 5 1/3 Kroner,
et halvt Originallod kun 2 1/3 Kroner,
et fjerded Originallod kun 1 1/3 Kroner,
Priserne for fölgende Trækninger samt nöie Fortegnelse
af Gevinsterne ere at se ud af den officiel og med Stats-
vaabnet forsynede Plan, den jeg tilsender p ia Ønske í Forud
gratis og franko.
Til enhver Deltager sender jeg efter stedfunden Træk-
ning strax og uopfordret den officiella Trækningsliste.
Udbetalingen og Forsendelsen af Gevinsterne
fölger fra mig direkte til Interessenterne prompfe og under
strongest Taushed.
Bestillingar udbeder jeg mig med Postanviisning
eller efter Behag mod Efterkrav.
Man henvende sig derfor tillidsfuldt med Ordrene
paa Grund af den nær forestaaende Trækning,
strax, men indtil
16. December d. A.
til
Samuel Heckscher senr.,
Bankier og Vexel-Kontor í Hamburg.
Íslenzk umboðsverzlun
selr allskonar íslenzkar verzlunarvörur á mörkuðum
erlendis og kaupir inn útlendar vörur fyrir kaup-
menn og sendir um alt land. Umboðssala á vörum
fyrir enskar, þýskar, sænskar og danskar verksmiðjur
og verzlunarhús. Glöggir reikningar, lítil ómakslaun.
Jakob Gunnlögsson,
Cort Adelersgade 4,
Kjöbenhavn K.
Útgefandi: Vald. Ásmundarson.
Félagsprentsmiðjan.

Ritstj. „Dskr.“ ætti að vita, að orðið „sósíalismus“ er,
að minsta kosti hér á landi, haft til að tákna margskonar
stefnur og skoðanir, er miða til félagslegra umbóta, sem al-
menningi eru lítt kunnar, enn sem að mörgu leyti eru líkar og
jafnvel andstæðar. Það er því alveg rangt og villandi, að slá,
þessum hreyfingum í eitt, og kalla þær einu nafni „jafnaðar-
mennsku“, án þess, að gera nánari grein fyrir, hvað meint er
með því orði. Enn ritstj. „Dskr.“ notar sér þetta til þess, að
villa lesendum sínum sjónir á málefninu. 17. nóvember 1897.
