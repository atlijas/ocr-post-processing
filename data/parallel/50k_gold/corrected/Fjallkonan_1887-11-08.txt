
Kemr út þrisvar á mán-
uði, 36 blöð um árið.
Árg. kostar 2 krónur.
Borgist fyrir júlílok.
FJALLKONAN.
Valdimar Ásmundarson
ritstjóri þessa blaðs býr
í Þingholtsstræti og er
að hitta kl. 3—4 e. m.
33. BLAÐ.
REYKJAVÍK, 8. NÓVEMBER
1887.
Nýir kaupendr Fjallkonunnar fyrir næsta ár
geta fengið ókeypis 2/3 af þessum árg. blaðsins (frá
öndverðum maí til ársloka, 13—37. bl.) Hver
sem útvegar Fjallkonunni tíu nýja kaupendr og á-
byrgist skil á andvirðinu, getr fengið i ómakslaun
alla Fjallkonuna frá upphafi (fjóra árg.) auk sölulauna.
Prestar. Prestaköll veitt. Þingeyrar 14. okt. Bjarna presti
Pálssyni á Ríp. Eyvindarhólar 17. okt. prestaskólakandidat Ó-
lafi Magnussyni; þar var eigi lögmætur kjórfundr.— Reynistaðar-
þing 25. okt. prestaskólakandídat Árna Björnssyni samkv. kosn-
ingu meiri hluta safnaðarins. — S. d. Dýrafjarðarþing presta-
skólakandídat Þórði Olafssyni; þar var ekki lögmætur kjörfundr.
— Gaulverjabær 5. þ. m. prestaskólakandídat Jóni Steingríms-
syni, samkv. samhljóða kosningu safnaðarins. — S. d. Hvammr
í Norðurárdal prestaskólakandídat Gísla Einarssyni. — S. d. Hítar-
nesþing Stefáni aðstoðarpresti Jónssyni frá Stafholti.
Laus prestaköll. Hjaltastaður, '28. sept., (1369). Ríp, 19. okt.,
(722). Stöð, 5. nóv. (979).
Prestvígðir vóru á sunnudaginn var: Árni Bjarnason, Jón
Steingrímsson og Þórðr Olafsson.
Útskrifaðir af prestaskóla 3. þ. m. : Guðlaugur Guðmundsson
með 2. einkunn (35 stig) og Þorsteinn Bergsson með 3. eink.
(17 stig).
Nyja sálmabókin. 29. okt var haldinn safnaðarfundr í
Rvík um upptöku sálmabókarinnar í dómkirkjunni. Tók dóm-
kirkjupresturinn ljóslega fram kosti bókarinnar og yfirburði yfir
hina gömlu sálmabók. Hóf nú enginn mótmæli — ekki einu
sinni H. Kr. Friðriksson; enda munu þeir, sem mestan þver-
höfðaskap og undirróður höfðu í fyrra gegn nýju sálmabókinni
(útsölumenn gömlu sálmabókarinnar og þeirra fylgifiskar), á-
nægðari nú, er eitthvað svo lítið hefir bæzt í sjóvetlingsþumal-
inn síðan í fyrra fyrir gömlu sálmabókarreiturnar, er þeir hafa
verið að troða upp á ýmsa sveitamenn. — Hér í Rvík kaupir
enginn gömlu sálmabókina. — Var svo bókinni veitt viðtaka
með öllum þorra atkvæða.
Verið er að prenta Lagasafnið, er þeir landshöfðingi Magn-
ús Stephensen og landritari Jón Jensson hafa unnið að; Stýri-
mannafræði ettir Markús Bjarnason; Kirkjurétt endursaminn af
Jóni Péturssyni og Smásögur nýjar, er biskupinn P. Péturson
hefir safnað.
Skipströnd. 9. sept. strandaði á Berufirði dönsk skonnorta,
„Manna“, hlaðin útlendum vörum og átti að fara til Akureyrar.
Komust skipverjar af og farmi varð bjargað að mestu. Strand-
góss þetta var selt við uppboð 17. s. m. og fór að sögn með
reifaraverði.
22. okt. strandaði norskt kaupskip, „Columbus“, á Akranesi,
með íslenzkum vörum. Uppboð á þessu strandgózi var í vik-
unni sem leið og fór flest háu verði.
Eldgos. Eftir því sem Skaftfellingum segist frá, hefir eldr
verið uppi í Vatnajökli í sumar í miðjum ágúst. Varð enda
vart við öskufall lítið eitt á sumum stöðum.
Jarðskjálfti. 28. okt. varð hér vart við jarðskjálfta um morg-
uninn litlu eftir kl. 5. Bar mest á jarðskjálfta þessum á Reykja-
nesi suðr, og fundust þar um 40 kippir. Klofnaði jörð í sundr
rétt hjá vitanum og steinolíuhús vitans skemdist talsvert og
glös í vitanum brotnuðu. Auk þess skemdist bær vitavarðar.
Húsbruni. Í sept. brann geymsluhús á Sauðanesi á Langa-
nesi hjá Vigfúsi prófasti Sigurðssyni og alt fémætt er þar var
inni; þar á meðal um 40 pd. af æðardún.
Laxaklaksáform. 24. sept. var fundr haldinn í Vallanesi af
Eiríki Magnússyni, M. A., frá Cambridge um að koma laxi i
Lagarfljót, og gerðist það helzt á fundinum, að hr. Eiríkr ætl-
aði að reyna að fá laxaungviði send frá Englandi og laxastiga
til að byrja með klaktilraunir í lagartljóti.
Mannslát. 24, okt. andaðist í Rvík frú Kristín Guðmunds-
dóttir Briem, kona Páls Briems, yfirréttarmálfærslumanns, rúm-
lega tvítug að aldri, ettir nýafstaðinn barnsburð.
Missir dýrgripa úr landi.
Siðbótin, sem kölluð er, ruddi sér til rúms hér
á landi með ófriði og manndrápum, ofbeldi og rán-
um. Það var ekki nóg með það, að fasteignir
klaustranna og biskupsstólanna vóru gerðar
upptækar og lagðar undir konung, heldr var látið greip-
um sópa um lausafé kirkna og klaustra; beztu dýr-
gripum úr gulli eða silfri var hnuplað og rænt. Þann-
ig rændu Danir úr Hólakirkju gullkaleik, er vó 9
merkr. Um þessar mundir virðist svo, sem hér hafi
verið talsvert af gulli og silfri í landinu, bæði í
peningum, búnaði og dýrgripum. Enn jafnvel ein-
stakra manna fé var í hershöndum; Ögmundr bisk-
up varð að láta af hendi við Dani fasteignir sínar,
peninga og dýrgripi.
Með siðbótinni magnaðist konungsvaldið og að
sama skapi dró af innlendri stjórn. Biskuparnir
sleptu meir og meir valdi sínu og gerðust þjónar
einveldisins. Konungsdýrkunin kom í staðinn fyr-
ir hina páfalegu dýrkun. Þá var sjálfsagt að fórna
konunginum og hans vildarmönnum öllum beztu
dýrgripum sem til vóru í landinu.
Þannig gaf Brynjólfr biskup Friðriki konungi III.
mikið safn af íslenzkum fornsögum og fræðibókum,
þar á meðal Flateyjarbók, eitthvert merkasta hand-
rit frá fornu ritöldinni, er biskup hafði fengið með
miklum eftirgangsmunum hjá bónda í Flatey á Breiða-
firði.
Í Skálholti var dýrlingsskrín Þorláks biskups
gulli búið og gimsteinum; enginn veit nú hvað af
því er orðið.
Svo kemr Árni Magnússon til sögunnar og rak-
ar burt úr landinu öllum fornbókum og fornskjöl-
um. svo að varla skinnblað verðr eftir.
Menn klifa á því, að Árni hafi með þessu unnið
þarft verk — verndað handritin frá glötun. Var
handritunum meiri hætta búin á 18. öldinni enn
áðr hafði verið? Handritin höfðu geymst hér í
5-600 ár, og það er engin ástæða að ætla, að þau
hefði eigi geymzt eins vel út 18. öldina, því að
tilfinningin fyrir sögunum var þá einmitt vöknuð
af nýju. Það er ólíklegt, að meira hefði farizt
hér enn það sem brann í Kaupmannahöfn.
Mörg af handritunum fékk Árni Magnússon til
láns hjá einstökum mönnum, sum úr skjalasöfnum
embættanna. (Niðrl. næst) 130.
FJALLKONAN.
Fiskiveiðar í Faxaflóa.
(Niðrl.). Ég sæti þessu færi að benda Ísfirðing-
um á, að þegar þeir láta lóðina liggja í sjónum
nótt og dag, tveggja þúsunda lóð með hverju skipi,
þá legst þorskurinn við þessa hvítu, sem hindrar
hann frá að ganga inn eftir djúpinu. Þeim ríðr
á að spilla ekki jafnfiskisælum firði sem Ísafjarð-
ardjúp er og hefir jafnan verið. „Ganga skal guðs
gjöf til fjalls sem til fjöru“, má eins segja um sjó-
inn eða firðina eins og vötnin.
Svo ég snúi mér nú aftr að netamálinu, þá er
nú ekki nema herzlumunrinn eftir að koma málinu
í rétt horf. Ráðin eru þrjú til og alt óskaráð. Það
allra fyrsta er, að færa lagnardaginn að mun fram,
leggja ekki fyrri enn 20- 24. marz; það ann-
að, að taka upp netin á morgnana og leggja þau
á kvöldin, — enn hafa lóðir í landi á nóttum og
í sjónum á daginn —, það er að segja, allan þann
tíma sem eftir er af marz og dálítið fram í apríl,
enn þess gerist samt ekki þörf nema með ytra land-
inu (eins og Súlur fyrir utan Njarðvík (innri) eða
þar um bil). Það þriðja og sjálfsagða er að hafa
auðan ál inn með öllu landi frá Leirunni inn að
Vatnsnesi eða Klapparnefi vegna Leiru og Garð-
manna. Þarf hann að liggja í boga eftir landinu
eins og Djúpaskarðið inn á móts við Súlur framan
við Vatnsnes. Og svo er eftir það nauðsynlegasta,
og það er að setja umsjónarmann yfir netaveiðinni
og hafi hann fult vald að beita hverjum þeim ráð-
um sem honum sýnast hentust í hvert skifti, inn-
an takmarka laganna. Þær reglur verða aldrei
gefnar á pappírnum, sem einhlítar séu. Bókstafr-
inn hefir ætíð verið kallaðr dauðr, enn maðrinn
skynsemi gædd vera.
Það hefir heyrzt, að sumir ætli fiskrinn muni stansa
við gotuniðrburð í Njarðvíkum og Keflavík, enn ég
vildi spyrja, hvort þeir sé svo fávísir að halda að
netafiskur muni stansa á leir, þótt borið sé niðr fyr-
ir hann. Netafiskurinn vill hvergi hrygna nema á
hrauni eða grjóti; það er öðru máli að gegna með
beitufisk, sem gýtur oft á leiru.
Heyrst hefir, að þeir vilji reyna þessa nýju tak-
markalínu netaveiðanna í 3 ár enn; þyki ekki full-
reynt í þessi tvö ár. Þeir ættu þó að vera búnir
að læra svo mikið í heila öld og af dæmi Norð-
manna, að vita hvað hagar í þessu efni. Þeir ættu
þó að muna árin sem þeir hafa lifað síðan netaút-
vegurinn kom i Garðinn og að hraparlegast fór í
fyrra þegar þeir fengu töglin og hagldirnar. Ég
tala ekki um stjórnleysuna 1879, 1884 og 85; þá
hefði orðið góð fiskiár hefði ekki vantað hentug
lög. Nei, þessari samþykt verðr að breyta sem
fyrst, annars vofir hungr yfir að 2—3 árum liðnum.
Þið fáið ekki beitufiskinn alt af eins og í vetr;
þessi ár eru stök i röðinni sem veiðiár: 1849, 1855,
1859, 1870, 1875, 1880, 1887. Það er oftast að hinn
feiti fiskr, sem við köllum netafisk, — og þið vitið,
hversu hægt er að afla hann á færin — kemr ekki
fyrr enn seint, undir sumarmál og stundum aldrei,
eins og 1854, 1857, 1862, 1871, 1877—78. Þið
megið reiða ykkr á, að hann þorir aldrei „sá guli“
inn yfir línuna og ekki á Hafnarfjörð; því ríðr á
að rífa niðr netagerðin undan Leirunni og lofa
fiskinum að ganga eftir vild sinni með löndum og
taka sér gotstöðvar þar sem honum er eðlilegt, sem
er Vogahraun og Hafnarfjörður. Það er ekki að
draga dulur á, að fiskveiðasamþykktin ykkar frá
1885 er ein sú vitlausasta lagasetning, sem Íslend-
ingar hafa sett sér sjálfir.
Hér má varla bíða eina, hvað þá heldr þrjár ver-
tíðir. Það er ekki víst, að netafiskurinn knýi á dyrn-
ar fimm sinnum samfleytt. Ég þekki hann þá illa,
ef hann gerir það.
Í okt. 1887. J. Rangæingur.
Lestrarfélög.

Það er haft eftir Garfield heitnum, forstjóra bandaríkja Vestr-
heims, að vissasta aðferðin til að ala upp þjóðina, væri þrent:
góðir alþýðuskólar, góð lestrarfélög og góð blöð og tímarit. Al-
þýðuskólarnir eru nú farnir að koma hér upp, og nægð er af
blöðunum, enn minna er um lestrarfélög. Um aldamótin vóru
nokkur stofnuð, eitt hér syðra og annað norðanlands fyrir Eyja-
fjarðar Skagafjarðar og Húnavatns sýslur, og munu af þeim rót-
um vera runnu landsbókasafnið og bókasafn norðuramtsins, enn
síðan hefir bókasafn vesturamtsins bætzt við, líkast til af sömu
tildrögum. Þótt þessi bókasöfn séu sjálfsagt góð eign fyrir lands-
búa, þá er þetta ekki nóg. Fæstir ná að tiltölu til þessara
bókasafna, og þær reglur munu vera gefnar fyrir útlánum, að
þeir sem búa í fjarlægð frá söfnunum eiga erfitt með að fá bækr
þaðan til láns. Virðist því á eins strjálbyggðu landi eins og Ís-
landi eina ráðið vera að lestrarfélög séu stofnuð í hverjum
hreppi, undir forstöðu hreppsnefndar og sóknarprests, og gætu
svo nágrannahreppar skifst bókum á, þegar sú bók væri til á
einum stað, sem vantaði á hinum. Vér höfum heyrt, að vísir
til þess háttar félags sé að myndast á stöku stað, og væri ósk-
andi að ekki skorti nú samtök og áframhald. Margr maðr
mundi vera fús til, að gefa þess konar félögum bók og bók;
bókmentafélagið er víst til að styðja þau með bókagjöfum af
eldri ritum sínum, og með litlu árgjaldi af öllum hreppsbúum
mætti, að líkindum, eignast ekki allfáar góðar bækr, sem aftr
mætti selja á eins eða tveggja ára fresti, þegar þær væru bún-
ar að koma á hvert heimili í einum eða fleiri hreppum. Vér
vonum, að þessari tillögu verði gaumur gefinn víða um land, og
erum þess fullvissir, að af því myndi margt gott leiða, ef slík
félög kæmust víða á legg, því nóg er lestrarlystin á voru landi,
þótt minna sé um efnin til bókakaupa. Ekki væri t. d. nein
frágangssök fyrir hvern hrepp, að gerast félagi bókmentafélags-
ins, þjóðvinafélagsins og fornleifafélagsins, og eignast með þeim
hætti góðar bækr á ári hverju fyrir lítið verð.

BÓKMENTIR.
íslenzkar gátur. Safnað hefir Jón Arason. K-
höfn 1887. 4+157 bls. 8vo. (Bókmentafélag-
ið).
Bók þessi er fyrsta hefti af ritsafni, er Jón Árna-
son, fyrv. landsbókavörðr, hefir safnað og á að heita:
„íslenzkar gátur, þulur og skemtanir“, og er nokk-
urs konar framhald af „Þjóðsögunum“. Slík al-
þýðufræði eru i sjálfu sér merkileg, ef vel er með
þau farið, og lýsa vel menningu og hugarfari þjóð-
arinnar. „Þjóðsögurnar“ íslenzku hafa aukið álit
Íslendinga meðal annara þjóða. Því meiri og fjöl-
breyttari sem þjóðtrúin og þjóðsagnirnar eru, því
meira er andlegt atgervi þjóðarinnar.
Þetta gátnasafn er ein af bókmenntafélagsbókunum
í ár. Í næsta hefti ritsafns þessa koma ýmsar þul-
FJALLKONAN
131
ur, og í síðasta hefti skemtanir (leikir, töfl o. s. frv.),
nema heftin verði fleiri. Virðist að réttara hefði
verið, að gefa þulurnar út meðal annara fornkvæða;
þær eru flestar gamlar.
Í þessu gátnasafni eru gátur, sem vendilega
hefir verið leitað að um alt land og munu því flest-
ar hinar algengari gátur vera hér prentaðar. Niðr-
röðun á gátunum fer eftir stafrófsröð upphafanna,
og er þeim því hvorki raðað eftir aldri né efni.
Þó eru gátur Gestumblinda settar fremst, og var
reyndar óþarfi að prenta þær hér. Síðan kemr að-
alhópurinn og er þar öllu hrúgað saman, gömlu og
nýju, illu og góðu; sumar af gátunum eru frá þess-
ari öld og jafnvel eftir núlifandi menn. Allr fjöld-
inn af gátunum er illa ortr, og margar þeirra eru
klúrar og í hneykslanlegum búningi. Kveðst þó
safnandinn (í formálanum) hafa slept úr illa ort-
um gátum og klúrum, enn einhver Íslendingur í Khöfn
mun hafa lagt síðustu hönd á verkið og komið
með dálítinn ábæti. Það er nú tízka, að teygja úr
öllum bókaútgáfum sem mest má verða með ýmsu
móti, til þess að fá sem mest ritlaunin. Einkum
á þetta sér stað um útgáfu hinna eldri rita, sér-
staklega kvæðabækr, þar sem alt er til tínt, hversu
fánýtt sem er, og löngum athugasemdum við bætt
(um höfundskap, orðamun o. s. frv.) um hvern þýð-
ingarlausan þvætting. Þannig er farið með 2. út-
gáfu Stefáns kvæða frá bókmentafélaginu. Sú út-
gáfa lýsir að vísu rannsókn og elju útgerðarmanns-
ins, Jóns kand. Þorkelssonar, enn að miklu leyti
hefði hann betr sparað sér það ómak, því að árangr-
inn er sáralítill. — Tíma og fé er ekki eyðandi til
að gefa út á prenti nema fátt eitt af öllu því ó-
grynni kvæða og rímna, sem til er hér á landi
frá 16. 17. og 18. öld. Auk þess verðr það fremr
til spillis að dreyfa tit slíkri andlegri sinu meðal
almennings. Íslenzkr kveðskapr frá þessu tímabili
hefir ekkert til síns gildis annað enn málið, og á
því er lítið að græða. Eldri kveðskapr hefir meira
mállegt gildi, enn fæst af þessum eldra íslenzka
kveðskap er eiginlegr skáldskapr. Þess vegna væri
það hið eina rétta, að gefa að eins út úrval af öll-
um íslenzkum kvæðum frá fyrri öldum og fram á
þessa öld í einni bók. Það gæti orðið eiguleg bók
og bókmentum vorum til sóma.
Útgefendr gátnasafnsins hafa haft þá venjulegu
aðferðina, að hrúga öllu í safnið sem fyrir varð, enn
þeir greina aftr á móti hvorki höfunda né orða-
mun. Höfunda nöfn, sem kunnir eru, eiga að koma
með síðasta hefti, og eru þó fangamörk höfunda
sett neðan undir sumar gáturnar. Í stað þess að
til færa orðamun, er sama gátan prentuð upp aftr
og aftr ef einhverju orði munar. Þetta hefir lengt
bókina talsvert.
Gáturnar eru mjög misjafnar að efni og búningi.
Flestar eru í ljóðum, enn þó nokkrar í lausri ræðu.
Þýðingarnar eru prentaðar aftan við bókina, og fór
það óhentugra enn ef þýðing hefði verið með hverri
gátu. Við sumar gáturnar vantar þýðingar, t. d.
nr. 34, sem þýðir „gull“, nr. 66, sem þýðir „skjá-
gluggi“, nr. 102, sem þýðir „vasahnífr“, o. s. frv.;
aðrar gátur eru rangþýddar, t. d. nr. 17, sem þýð-
ir „stundaklukka“, nr. 321, sem þýðir „askr“ (nói),
nr. 1110, sem þýðir „dragsmiðja“ (draglöð) o. fl.
Fleira þykir ei vert að nefna af þessu tagi, þótt
margt mætti tína til.
Heilbrigðisþáttr,
VI.
Nokkur atriði heilbrigðisfræðinnar.
Eftir Dr. med. J. Jónassen.
Í fyrri greininni var þess getið, að andrúmsloftið væri samsett
af mörgun lofttegundum, hverri annari ólíkri.
Vér vitum allir, að andardráttrinn er í því fólginn, að vér
öndum að oss og frá oss, enn eigi megum vér ætla, að loftið,
sem vér öndum að oss sé samkyns því lofti sem vér öndum
aftr frá oss; ef vér yrðum um stund að anda aftr að oss sama
lofti, sem vér höfum andað trá oss, liði eigi á löngu aðr enn
oss orði ilt og vér mundun deyja að stuttu tíma liðnum. Vér
skulum síðar í grein þessari sjá, hvernig á þessu stendr.
Til þess að vér getum skilið, hvers vegna það er svo nauð-
synlegt, að loftið, sem vér öndum að oss, sé sem hreinast, verð-
um vér að gera oss grein fyrir, hvað við ber við andardrátt-
inn.
Ég vil nú gera ráð fyrir, að ég sé í hreinu lofti, þ. e. lofti,
sem að mestu leyti er samsett af lífslofti og köfnunarlofti;
loftið sem ég anda að mér streymir niðr um loftpípuna niðr í
lungun, og þar inn í hinar óteljandi smáblöðrur, sem sitja hver-
vetna í pípunum. Utan um blöðrurnar er þéttr æðavafningr
og í æðunum er svartleitt blóð (það er svartleitt, af því svo
mikið af kolsýrulofti er í því). Þegar loftið, sem ég anda að
mér, kemr niðr í blöðrurnar, hefir það þegar í stað þau áhrif
á svarta blóðið í æðunni, að það verðr fagrrautt; þetta kemr
til af því að lífsloftið í því lofti, sem ég andaði að mer, hefir
þessi snöggu áhrif a blóðið; þessi breyting á blóðinu í
æðanetinu utan um lungnablöðrurnar er aðalskilyrðið fyrir því, að
líkami vor sé heilbrigðr. Menn hafa líkt lungunum við mark-
að, þar sem tveir mætast, sem vilja skiftast á varningi; blóðið
segir við loftið: „Viljirðu láta mig fá lífsloft, sem mér bráð-
liggr á, skal ég láta þig fá kolsýruloftið, sem í mér er og sem
ég nauðsynlega þarf að losast við“, og þegar verðr úr
skiftunum. Hið fagurrauða blóð þýtr nú úr lungunum gegn um hjart-
að út um allan líkamann og berst um bezti lífsgjafi til allra
hinna minstu líkamsparta.
Þegar ég nú anda aftr frá mér, er samsetning þess lofts,
sem ég anda frá mér, alt öðruvísi enn loftið sem ég andaði að
mér. Ég anda nfl. frá mér hér um bil jafnmiklu köfnunarlofti
og ég andaði að mér, enn talsvert minna af lífslofti (blöðið tók
í sig svo mikið af því) og miklu af eitraðri lofttegund nfl.
kolasýrulofti (til þess, að sannfærast um að það sé kolsýruloft,
þarf ég ekki annað enn anda ofan í kalkvatn, sem er tært eins
og lindarvatn (kalkvatn fæst á hverri lyfjabúð, svo hverjum er
innan handar að reyna þetta); innan skams fer kalkvatnið að
gruggast og líkjast þunnri undanrenningu; kolasýran í loftinu.
sem ég anda frá mér ofan í kalkvatnið, fer nfl. í samband við
kalkefnið í kalkvatninu, og við það verðr tæra vatnið að hvít-
leitri blöndu). Hvaðan kemr þetta eitraða kolsýruloft og hvern-
ig stendr á því?
Blóðið hefir tvö aðalstörf á hendi, nfl. að taka í sig öll
næringarefnin úr fæðunni og bera þau með sér til líkamspartanna,
enn til þess að blóðið geti þetta, verðr það að taka í sig lífs-
loft í lungunum; hitt starfið er, að taka i sig öll þau efni lík-
amans, sem úr sér ganga og ónýt eru og jafnvel skaðvæn, og
síðan bera þau burt úr líkamanum; þannig gefr blóðið bæði og
tekr. Um leið og blóðið á leið sinni um líkamann er að lífga
og endurnæra, tekr það í sig kolsýruloft, sem hvervetna mynd-
ast í líkamanum þar sem efnisskiptingin fer fram fyrir afl lífs-
loftsins; í lungunum tekr blóðið í sig lífsloft, enn í vefjum lík-
amans tekr það í sig kolsýruloft, til þess aftr að losast við
þessa skaðvænu lofttegund í lungunum við andardráttinn:
frá fæðingunni til dauðans helst þessi hringiða við í líkama vor-
um, og ekkert lát má á verða, ef hann á að haldast heilbrigðr.
(Framhald).
132
FJALLKONAN




Nýjungar frá ýmsum löndum.

Hinn nýrri málþráðr (telefon), hljómþráðr eða hljóðberi, breið-
ist mjög út, í öllum mentuðum löndum. Hinir einföldustu
telefónar eru mjög ódýrir og geta þó orðið að góðum notum.
Það er þess vegna líklegt, að telefónar verði áðr enn langt líðr
teknir upp hér á landi, það er að segja í kaupstöðunum. Er-
lendis heyrast söngvar langar leiðir gegn um telefóna, fyrir-
lestrar og prédikanir eru haldnar gegn um telefóna. Margar
erindagerðir eru reknar á sama hátt. Það er altítt að leitað
er ráða til læknis gegn um telefón, og læknir svarar á sama
hátt og spyr um ástand sjúklingsins. Hann er einnig látinn
heyra stunur og hósta sjúklingsins í telefóninum.
Ný rafmagnsvél. Merkr rafmagnsfræðingr, Brush, hefir fund-
ið nýja rafmagnsvél til að búa til eða verka „aluminium“, sem
er Silfrhvítr málmr. Það er hin stærsta rafmagnsvél, sem enn
hefir verið smíðuð, og vegr 24,000 pd.
Minstu gufuvél, sem smíðuð hefir verið, gerði úrsmiður einn
fyrir skömmu; er hún ekki stærri en svo, að hvolfa má yfir
hana fingurbjörg. Þrír vatnsdropar nægja til að koma henni i
hreyfingu.
Flugvél. Þegar í fornöld gerðu menn tilraunir til að fljúga
með vængjum, eins og fuglarnir. Allar slíkar tilraunir mis-
heppnuðust, enn loks komu loftbátarnir til sögunnar. Nú eru
menn aftr farnir að reyna að fljúga með vængjum. Vélina til
þess hefir maðr í Ameriku, dr. Booth, fundið. Það eru vængir
úr silki, þandir ut með „bambus“-reyrleggjum og 12—15 fet á
lengd; enn breiddin fer eftir hæð mannsins. Á að vera svo um
búið, að öllu vöðva afli mannsins verði beitt á sem hagan-
legastan hátt.

Fyrirspurnir.
Svör.
11. Ábyrgð fyrir eldsvoða, hvort heldr á húsum eða innan-
stokks munum, geta menn eins fengið þó í sveit sé. Fæst hjá
þeim ábyrgðarfélögum, sem hafa umboðsmenn hér a landi, nema
ekki í ábyrgðarfélagi dönsku kaupstaðanna.
12. Gjaldið er í kaupstöðum, þar sem timbrhús eru með eld-
föstu þaki, 50 au. af 100 kr.; í sveit ofrlítið hærra, alt að 75
au. af 100 kr. (þ. e. 5—7 1/2 pro mille).
13. Skaðabætr fást greiddar innan þriggja mánaða eftir að
upphæð tjónsins er sönnuð.
14. Landsjóðr mun vera hinn eiginlegi landsdrottinn presta,
sem búa á kirkjueignum, og prófastr næsti umboðsmaðr. Kæra
mun mega fyrir prófasti, og ef til kemr fyrir stiptsyfirvöldun-
um, landshöfðingja og ráðherra.
15. Ef maðr er í sveitarskuld, getr hann eigi unnið sér
sveitfestu í annari sveit enn þar sem hann skuldar. Þó gerir
ekkert, þótt maðr hafi þegið sveitarstyrk og eigi endurgoldið hann,
ef hann hefir verið honum formlega eftir gefinn.
16. Ef lýsa ætti nákvæmlega laxi og sjóbirtingi, þá yrði það
langt mál, og verðr því að sleppa því að sinni, enda munu all-
flestir veiðimenn vita glögg deili á þessu. Lax og sjóbírtingr
geta verið á líkri stærð, enn vöxtr og útlit er nokkuð mismun-
andi, einkum er hausinn á laxinum minni og frammjórri.

Petitl. 18 a
Þuml. 1 kr. 25 a.
Smásögur.
Það var í einhverri borg í Ameríku, að ókunnugr ferðamaðr
kom einn góðan veðrdag inn í bæjarþingsréttinn, settist á áheyr-
enda-bekk, lagði hattinn á hné sér og hlýddi með athygli á um
hríð. Dómarinn hét Doary, og var ekki réttlátari enn í meðal-
lagi. Þegar hinn kunni maðr hafði hlýtt lengi á, var máls-
aðili, annar af þeim, sem þá ráku mál fyrir réttinum, dæmdr í
sekt fyrir að hafa sýnt réttinum fyrirlitning. Þá stóð hinn ó-
kunni maðr upp, gekk að grindunum og mælti til dómarans:
„Hvað var sektin há?“
„Tuttugu krónur“.
„Nú, er það alt og sumt?“ sagði kunni maðrinn og tók upp
buddu sína. „Gerið þér svo vel! hérna eru 20 krónur frá mér;
ég hefi nú setið hér nokkra klukkutíma, og það er víst að það
er óhugsandi, að nokkur maður hafi dýpri fyrirlitningu fyrir
þessum rétti enn ég, og er ég fús á að borga fyrir það".
— Mannvinr einn í Boston, er skygnist eftir ýmsum leynd-
dómum í mannlegu eðlisfari, keypti tylft af regnhlífum og festi
á þær allar plötur með nafni sínu og beiðni um að koma þeim
til skila. Næsta dag er regn var, fór hann út á stræti og fékk
regnhlífarnar kvenmönnum, sem urðu á leið hans og vóru regn-
hlífalausar. Hann fékk allar regnhlífarnar aftr í sömu vikunni,
nema eina; enn honum var skýrt frá, að henni hefði verið stol-
ið og fengi hann hana borgaða. Næsta rigningardag lagði
hann aftr á stað og fekk tólf karlmönnum regnhlífarnar. Enn
nú fór öðru vísi; enginn þeirra skilaði honum aftr regnhlífun-
um, og hann fékk að eins eina þeirra löngu seinna; hafði vinr
hans fundið hana við hátíðahald í kirkju.


Auglýsingar.
Minsta augl. 25 a. Borg. fyrirfram.

Hið konunglega octroyeraða ábyrgðarfélag
tekr í ábyrgð hús, alls konar vörur og innanhússmuni fyrir
lægsta endrgjald.
Afgreiðsla: J. P. T. Brydes verzlun í Reykjavík.
Leiðarvísir til lífsábyrgðar fæst ókeypis hjá
ritstjórunum og hjá dr. med. J. Jónassen, sem einnig gefr þeim,
sem vilja tryggja líf sitt, allar nauðsynlegar upplýsingar.
Gamlar íslenzkar bækr
óskaddaðar kaupir ritstjóri Fjallkonunnar: bækr frá 18. öld
„veraldlegs“ efnis og bækr frá 17. og 16. öld, hvers efnis sem
eru.
Gömul handrit,
o: skrifaðar bækr, fágæts efnis, kaupir ritstj. Fjallk.
Gamlar myndir íslenzkar
kaupir ritstjóri Fjallkonunnar.
Gömul skinnblöð
kaupir ritstj. Fjallk., hvort sem eru skinnbókabrot eða önnur
skjöl, þótt ekki sé nema smápartar, ef eitthvað er á þá ritað.
Gamla íslenzka bankaseðla
kaupir ritstj. Fjallk.
Gömul íslenzk frímerki,
o: skildingafrímerki. kaupir ritstj. Fjallk.
Nýprentaða : Bréf frá Gyðingi í fornöld fæst hjá Sigurði Krist-
jánssyni.
Vanskil. Ef vanskil verða á sendingum Fjallkon-
unnar, eru útsölumenn og aðrir kaupendr beðnir að láta útgef-
andann vita það greinilega með fyrstu póstferð eða eigi síð-
ar enn með annari póstferð, sem fellr eftir að þeir hafa feng-
ið eða áttu að fá blaðið. Ef þeir láta ekki útgefanda vita um
vanskilin í tækan tíma, mega þeir ef til vill búast við, að ekki
verði bætt úr þeim, því að upplagið er á þrotum.
AÐVÖRUN.
Með því, að ég hefi orðið þess var, að ritara gest Pálsson
vanti unglingsstúlku í vist, þá lýsi ég yfir því, að ofangreindr
gestr Palsson hefir sunnudagskveldið 30. f. m. kl. 9 1/2 komið
á ónafngreint heimili hér i bænum í þess konar efnum, að út-
vega, sér eða öðrum, ungling til vistar, og sýndi sig þá svo ó-
kurteisan, að ég þess vegna vil aðvara allar þær stúlkur Reykja-
víkurbæjar, sem vandar eru að virðingu sinni, að ganga ekki
á leið með slíkum kvöldgesti, þótt hann eigi gæti i þetta sinn
komið vilja sínum fram.
Reykjavík, 7. nóv. 1887.
Ólafr Ólafsson.
Prentsmiðja S. Eymundssonar og S. Jónssonar.
Prentari Th. Jensen.
