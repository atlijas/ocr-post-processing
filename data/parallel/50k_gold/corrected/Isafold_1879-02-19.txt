ÍSAFOLD


VI 5.
Reykjavík, miðvikudaginn 19. febrúarmán.
1879.
Engin auglýsing veðrur tekin
í „Ísafold", nema með leyfi ritstjóra,
eða annarshvors þeirra cand. theol.
Magnúsar Andréssonar eða Páls amts-
skrifara Jóhannessonar.
Því verður ekki neitað, að skyn-
bragð og áhugi á opinberum málefn-
um er mjög skammt komið allvíða út
um landið. Öll alþýða manna, og jafn-
vel betri bændur, fást mest um það,
hvað þing og stjórn, þingmenn og em-
bættismenn sjeu landinu dýrir, allt sje
sótt í vasa bænda, en ekkert gjört til
að verja þennan vasa, eða fylla hann;
skattarnir og tollarnir sjeu óbærilegir,
en engar sjeu framfarirnar, engar um-
bætur á bjargræðis- og atvinnuvegun-
um. Það lítið þingið gjöri, sje að auka
tekjur embættismanna, og nú batni ekki,
þegar einnig eigi að fara að punga út
í prestapyngjuna, sem allir þekki. Þeg-
ar svo er búið að ræða þetta efni, sjer
og öðrum til leiðinda, er gripið til þess
óyndisúrræðis að rífa sig burt hjeðan,
og fara út í bláinn til Vesturheims;
„agentunum" er trúað, þegar þeir eru
að gylla Gimla, það eru menn, sem
segja satt, og vilja þeim vel, það eru
ekki þingmenn og embættismenn, sem
ekki hugsa um annað, en fita sjálfa
sig á sveita bændanna; nei, „agentarn-
ir" þeir brjóta sig í mola fyrir almúg-
ann út á Íslandi, þeir takast langferðir
á hendur bæði á sjó og á landi til þess
að frelsa bændur undan ánauðinni
hjerna, þeir stinga krónunum í lófa
kvenna og barna, en hafa þær ekki út
úr fátæklingnum, „þeir græða ekki á
oss mennirnir þeir" (þó þeir hafi nú
allan ferðakostnað endurgoldinn af stjórn-
inni í Kanada, og svo og svo marga
dollara fyrir hvert íslenzkt höfuð, sem
þeir koma með, ungt og gamalt).
Það er ekki minnzt á það, að al-
þing veitir talsvert fje á ári hverju til
jarðabóta, að landssjóður með vægum
lánum styður hvert gott fyrirtæki, að
alþing er óspart á fje til vegabóta og
sjóferða umhverfis landið, þó þær síð-
ari sjeu ekki enn þá komnar í það
rjetta horf —„fyrr er bati en albati"-; að
þingið með þessu sýnir, að því er hug-
arhaldið, að koma betri og greiðari
samgöngum á milli landsbúa, það er
ekkert talað um þá umbót, sem, fyrir
fylgi þings og stjórnar, er komin á
póstgöngurnar, það er ekkert talað um
vitabygginguna, sem mun gjöra flutn-
ing milli landa á vetrardag óhultari og
kostnaðarminni, með því sjóábyrgðar-
gjaldið um þann tíma árs verður væg-
ara. Það er ekki talað um betra fyrir-
komulag á sköttunum, sem munu reyn-
ast almenningi bæði greiðari og
vægari en gömlu skattarnir, og — því
er loksins enginn gaumur gefinn, að
landið á þeim stutta tíma, sem það hefir
búið við stjórnfrelsi, hefir reynzt ekki
að eins sjálfstætt að efnahag, heldur
hefir lagt fyrir stórfje, sem með tíman-
um aptur mun renna inn í æðar lands-
ins, og þá hvað helzt fjölmennustu
stjettarinnar, bændanna.
Í stað þess er þingið litið öfugu
auga, embættismennirnir öfundaðir, og
— farið til Vesturheims. Hvað tekur
svo við þar? Alls konar örðugleikar
og andstreymi, fyrst á ferðinni vestur,
sökum misjafnrar aðbúðar, og ókunnug-
leika, þegar vestur er komið, á öllum
kringumstæðum, málinu, vinnunni, o. s.
frv. Búskapurinn er byrjaður með
skuldum við stjórnina (stjórnarráðin
gömlu!) ónýtum kúm, 20 fiska hlut á
Winnipeg vatninu yfir vertíðina, og
því næst, þegar allar jötur eru tómar,
bítast hestarnir, þá byrjar agg og þræt-
ur, og þeir sem fyrir fáum árum þótt-
ust hafa gripið himin höndum með því
að komast hjeðan, hljóða nú og hrópa
sem hæst þeir geta, svo illyrðin hvers
við annan og hvers um annan geti
heyrzt heim á gamla Ísland. Oss hafa
með hverri póstskipsferð verið sendir
bögglar af brjefum og blöðum, sem
mestmegnis hafa deilur og þras inni
að halda, helzt milli gæðinganna. Hver
höndin er þar upp á móti annari. Vjer
getum ekki verið að sinna slíku og því-
líku; þessir Íslendingar, sem vestur eru
farnir, hafa hvort eð er hugsunar- og
orsakalítið rifið sig úr voru fjelagi;
liggi þeir, eins og þeir hafa um sig
búið, eða komi þeir aptur.
Nær væri mönnum því, að biðlunda
við á gamla Íslandi, sjá hvort margt
lagast ekki smásaman með tímanum,
hvort sumt af því sæði, sem alþing að
minnsta kosti í góðri meiningu hefir
niðursáð, ekki ber ávöxt, einmitt fyrir
bændastjettina, og vera ekki þollausir
og þreklausir, þó eitthvað sje að; það
er alstaðar. Fyrirhafnarminna er þó
að búa við þröngan kost, og jafnvel
þó maður eigi að lenda í þrætum og
ófriði hjer á landi, heldur en sækja sult-
inn, aggið og óánægjuna til Vesturheims.
Því næst er það karlmannlegra að reyna
heldur til að vinna eitthvað fyrir fóstur-
jörð sína, heldur en strjúka strax úr
vistinni, ef hún þykir ekki með öllu
fullkomin. Og loksins er það heiðar-
legra, drengilegra og betra til afspurn-
ar, að vinna heldur því fjelagi, sem
maður er borinn og barnfæddur í, held-
ur en slíta það fjelag, og ætla sjer að
mynda nýtt, innan um stóra og fjölmenna
þjóð, sem ekki verður lengi að soga í
sig þennan þjóðernishroka, sem hjeðan
kemur. Því það lýsir mestum hroka
og mestri fávizku hjá Vesturheimsför-
um, að þeir hugsa til að geta haldið
þjóðerni sínu innanum hina voldugu og
fjölmennu vestmenn. Þar mun Íslend-
inga í öðrum og þriðja kynþætti ekki
gæta eins mikið, eins og hinna rauðu
Indíana og annara villumanna. Enginn
smáskamtur verður að fám árum liðn-
um eins út þynntur, eins og þessir fáu
íslenzku dropar í Ameríkuhafinu.
Póstskipin.
Herra ritstjóri! gjörið svo vel, að
ljá eptirfylgjandi línum rúm í hinu heiðr-
aða blaði yðar.
Þá er þingið í fyrra sumar hafði
fjallað um póstskipamálið, þótti víst
mörgum, að því velferðarmáli þjóðarinn-
ar væri stefnt í heillavænlegra horf,
en verið hafði áður, þótt reyndar mikið
skorti til, að ferðaáætlun þingsins væri
ákjósanleg. Næsta óheppilegt var það,
að þingið skyldi semja tvær ferðaáætl-
anir fyrir gufuskipin, — aðra til vara.
Það dróg úr málinu og virtist að benda
til þess, að þinginu sjálfu ofbyði sínar
eigin kröfur, — það mundi nú stjórnin
nota sjer! og varla var við því að bú-
ast, að hún mundi láta ginnast af gulli
því, er þingið að lyktum lofaði að víkja
henni, ef hún ljeti að óskum þess. Nei,
hún er of gömul í hettunni til þess. Já
það var nú líka óheppni (bernsku?-)
bragð af þinginu, að ætla sjer að ginna
stjórnina á agni, og varla til annars en
að sýna það enn frekar, að þingið áleit
kröfur sínar ósanngjarnar. — En hvað
um það: fáum mun þó hafa til hugar
komið, að stjórnin hefði að engu til-
lögur þingsins í þessu máli, og vjer hjer
eystra, „fjellum alveg í stafi", þá er
oss seint og um síðir í sumar veittist
sú náð, að sjá ferðaáætlun póstskipanna;
því stjórnin fylgdi hvorugri áætlun þings-
ins.
Þingið hafði þó stungið upp á því
að póstskipið kæmi tvisvar við á Djúpa-
vogi. — Stjórnin lætur strandferðaskipið
fara 1 hring heilan um landið, 2 hálf-
hringa sunnan um land og 4 hálfhringa
norður og vestur um land. Sjö sinnum
kemur það við á Seyðisfirði, á Eskifjörð
kemur það einum tvisvar sinnum; frá
Seyðisfirði og norður um land til Reykja-
víkur kemur það við á 10 höfnum (5
sinnum á sumum); þrisvar er það látið
þjóta fram hjá Berufirði, en aldrei koma
við á Djúpavogi. Það er oss hjer eystra
alveg óskiljanlegur leyndardómur, hvern-
ig á þessari tilhögun stendur. Þeir
voru þó tímarnir, að Djúpivogur (Beru-
fjörður) var í heiðri hafður. Þá þótti
sjálfsagt, að póstskipið kæmi við á Djúpa-
vogi næst því að koma við í Reykja-
vík sjálfri. En nú, eptir að landið hefir
fengið sitt eigið strandferðaskip, er það
látið fara fram hjá Berufirði hvað ept-
ir annað, án þess að koma þar við. —
Kann ske þetta komi af því, að Djúpi-
vogur er almennt talin einhver hin
tryggvasta höfn á landinu? eða af því,
að þar eru tvær bryggjur, er hafskip
geta legið bundin við, nálega hvernig
sem veður er? eða af því, að innsigl-
ingin til Berufjarðar frá Papey til Streit-
ishvarfs er eigi nema hálf þriðja vika
sjávar á breidd, svo póstduggan kann
ske kemst þar eigi inn? eða af því,
að stjórnin óttast þokuna hans Holms
sæla (en hún hætti þó að gjöra mein
þá er Holm ljezt)? eða af því, að menn
geta á öllum ársins tímum sótt á Djúpa-
vog á hestum, bæði að sunnan og aust-
an, úr Skaptafellssýslum og úr Hjeraði,
þar sem hinar háu heiðar, er liggja að
Eskifirði og þá einkum að Seyðisfirði,
opt eru ófærar yfirferðar með hesta
langt fram á sumar, og verða það eins
snemma á haustum? eða af því, að opt
verður eigi komizt inn á Seyðisfjörð
vegna hafísa, þótt inn á Berufjörð verði
komizt? eða þá loksins af því, að eigi
eru nema rúmar 80 vikur sjávar frá
Reykjavík til Djúpavogs, svo stjórninni
hafi þótt sá áfangi allt of stuttur, og
því viljað bæta einum 20 mílum við,
svo að sá áfanginn yrði alls nærri helm-
ingurinn af allri leiðinni í kring um
landið, þá er siglt er beina leið fyrir
annes öll? Já, hvernig svo sem á þessu
fyrirkomulagi stendur, þá er oss hjer
það alveg óskiljanlegt. — Oss virðist
þvert á móti sjálfsagt, að Djúpivogur
sje látinn vera aðal-endastöðvar strand-
ferðaskipsins. Hvað hefir Seyðisfjörð-
ur svo til síns ágætis, að hann skuli
vera valinn fyrir endastöðvar póstskips-
ins hjer eystra fremur en bæði Eski-
fjörður og Berufjörður? þótt fleiri þorsk-
ar kunni að vera í Seyðisfirði en í Beru-
firði, þá ætti það lítil áhrif að hafa á
þetta mál. Það ætti þó að ríða bagga-
muninn, að Djúpivogur liggur næst
hinum mikla hafnlausa kafla af strönd-
um landsins. Náttúran sjálf setur þar
takmörk fyrir strandsiglingarnar; og
þeir, er búa á hinum mikla landfláka
milli Reykjavíkur og Berufjarðar, eiga
sannarlega nógu örðugt með að nota
sjer ferðir póstskipanna, þótt þeim sje
eigi gjört enn erfiðara fyrir með því
að láta þá þurfa að rekast allar götur
norður á Seiðisfjörð til að ná í þau.
Í Reykjavík og á Djúpavogi ættu póst-
skipin að koma við í hverri ferð, svo
þau væri sem optast að hitta á báðum
þeim höfnum. Auðvitað er, að þau
ættu og að koma við á hinum öðrum
höfnum landsins eins opt, og því verð-
ur við komið. Vjer ætlum eigi hjer að
stinga upp á neinni ferðaáætlun fyrir
póstskipin; það mundi hvort sem er
hafa lítið upp á sig. En þó viljum vjer
benda á ágæta grein, er var að lesa í
„Ísafold" í fyrra (11/10-77)- Áætlun sú,
er þar stendur, virðist oss taka ferða-
áætlun þingsins fram í mörgu tilliti. —
Annars felum vjer mál þetta góðgjarnri
forsjá þings og stjórnar, og vonum, að
þetta verði síðasta árið, er Berufjörður
verður látinn fara hallloka af póstskips-
ferðunum.
Þá er annað mál, nátengt þessu,
er vjer biðjum yður, herra ritstjóri, að
vekja athygli hlutaðeigandi yfirvalda
á. — Það er alkunnugt, að brjef þau,
er frá útlöndum hafa komið hingað
með strandferðaskipinu, hafa verið látin
fara alla leið með því til Reykjavíkur.
Þar eru brjefin 1 lesin í sundur, og svo
send út um landið með skipinu, þá er
það fer aptur frá Reykjavík. Brjefin
koma því eigi í hendur viðtakendum,
fyrr en póstskipið er alfarið frá landinu
í þeirri ferð. Þetta kemur mönnum,
eins og nærri má geta, mjög illa, og
öll brjefaviðskipti við menn erlendis
verða þannig að nærri engum notum.
— Um þetta verður þó naumast hinni
erlendu stjórn vori kennt. — Oss virðist
nú mjög hægt að gjöra við þessu, með
því að láta póstafgreiðslumanninn á
þeirri höfn, er strandferðaskipið kemur
fyrst að hjer, frá útlöndum, lesa brjefin
í sundur. Það mundi varla þurfa að
taka meir en þrjá klukkutíma í hvert
skipti, og svo lengi stendur þó skipið
ætíð við á hverri höfn. — Auðvitað er,
að sá póstafgreiðslumaður, er þessi starfi
kæmi á, yrði að fá nokkuð ríflegri þókn-
un fyrir ómak sitt, en þá, er hann hafði
að undanförnu, en þess kostnaðar væri
eigi að geta í samanburði við gagn það,
er tilhögun þessi mundi gjöra alþýðu.
Að gjöra fleiri umkvartanir yfir
póststjórn vorri, mun lítið hafa upp á
sig. En það væri þó líklega með sann-
girni af henni heimtandi, að hún hjeldi
eigi ár eptir ár pósta, sem eru svo mikl-
ir óreglumenn, að þeir eru opt dögum
saman eigi ferða færir fyrir ofdrykkju
sakir. 1/11ö78.
(S-n) + (x-y).
Austanvjerar.
Herra ritstjóri!
Jeg hefi allt af verið að vonast
eptir, að þjer mynduð víkja nokkrum
orðum að póstmálefnum vorum, sem
eru mjög þurfandi endurbóta í mörg-
um greinum, en að líkindum virðist yð-
ur — og því er jeg samdóma — þau
þurfa meir en nokkur orð. Jeg skal
heldur ekki að þessu sinni leggja út í,
að rita um þau í heild sinni, en þar á
móti víkja fáum orðum að einu atriði,
sem búið er að innlima í þau, en sem
þó í sjálfu sjer er þeim öldungis óvið-
komandi og póstafgreiðslunni í Reykja-
vík til mikils ógagns, sem er gufuskips-
afgreiðslan. Frá því fyrsta að hjer var
skipaður póstmeistari, hefir hann haft
þetta starf á hendi, og víst er um það,
að þótt þetta alla tíð hafi verið óvið-
felldið, þá var það fyrstu árin póstaf-
greiðslunni til lítils hnekkis, en eptir
því sem póst- og vörusendingar aukast,
er það hverjum manni skiljanlegt, að
þetta hlýtur að skerða þau not, er hver
einstakur hefir rjett til að óska sjer
bæði af póstinum og gufuskipinu.
Sem sönnun fyrir því, hversu ó-
hagfellt þetta fyrirkomulag er, virðist
nægilegt að geta þess, að aðalpóstgufu-
skipið leggur ætíð af stað frá Reykja-
vík um miðjan dag, en þeir, er vilja
senda peninga eða aðrar póstsendingar
með því, verða að vera búnir að skila
þeim á pósthúsið og fá hleðsluseðla
með vörum, er sendast eiga, fyrir kl.
12 á hádegi deginum áður, og liggur
skipið þannig að minnsta kosti 24 stund-
ir eptir að mönnum síðast gefst kostur
á að hafa not af því, nema hvað ein-
föld brjef snertir, þeim getur maður
komið svo lengi sem skipið liggur, í
stað þess, ef póstmeistarinn ekki hefði
afgreiðslu skipsins með höndum, gæti
hann tekið á móti peningum og öðr-
um póstsendingum, að minnsta kosti
þangað til 3 stundum áður en skipið
legði af stað; og sama er að segja um
þann, er hefði skipaafgreiðsluna, hann
gæti gefið út hleðsluseðla með vörum
til sama tíma.
Þá er þetta fyrirkomulag ekki síð-
ur óþægilegt fyrir þá, er fá vörusend-
ingar með skipinu, þær eru fluttar í
land hingað og þangað með bátum
kaupmanna. Eina ráðið fyrir þá er því
— þótt það sje dýrt spaug — að hafa
mann á hverri bryggju, er bátur geng-
ur frá, vilji þeir fá sendingar sínar
strax, annars eru þær látnar inn í
geymsluhús kaupmanna ásamt vörum
þeirra, og liggja þar stundum þangað
til skipið er farið. Þetta kemur fyrir á
hverju ári og stundum fleirum sinnum.
Hefði gufuskipafjelagið einhvern annan
umboðsmann, er ekki hefði öðru að
sinna, ljeti hann flytja allar vörusend-
ingar á einn stað, þar sem hver gæti
gengið að sínu.
Af þessu, sem þannig er sagt, get-
ur hver sá, er líta vill á mál þetta
hlutdrægnislaust, sjeð hversu óhagan-
legt þetta fyrirkomulag er fyrir al-
menning, og hvergi í heiminum mun
slíkt eiga sjer stað, og því óbærilegra
er þetta, þegar þess er gætt, hversu
póstferðir og samgöngur eru strjálar
og ófullkomnar hjá oss, og að vjer
megum einskis í missa af því litla, er
vjer höfum fengið.
Það er því vonandi, að gufuskips-
afgreiðslan verði hið allra fyrsta skilin
frá póstmeistaraembættinu, sem hún
alls ekkert á skylt við.
Reykjavík i jan. 1879.
Yðar
Böggull.
Kaupmenn norðanlands afsegja nú
allan tóskap, nema þeir bjóða að taka
upp í skuldir „vel unna tvíbandssokka,
sem vega 16—18 lóð fyrir 55—60 aura".
Sje bóndinn ekki svo heppinn að vera
skuldugur í kaupstað, má hann sitja
uppi auðum höndum allan veturinn með
hyski sitt, þann tíma, sem afgangs er
af skepnuhirðingu, hrosshársfléttum og
fastavinnu upp á heimilisfólkið. Þegar
fjármaðurinn kemur heim á vöku frá
fjenu, sem fyrrum var vanur að prjóna
að gamni sínu sokk, meðan hann hlýddi
á sögulestur eða rímnakveðskap, má
hann nú sitja með hendurnar í vösun-
um, eða fara í bólið. Kaupmenn norð-
anlands bjóða enn fremur þeim, sem
eiga því láni að fagna, að vera þeim
skuldugir, að taka af þeim fje fram-
gengið í vor kemur, en skrifa borgun-
ina inn í reikning seljanda fyrir nýárið,
án þess nokkurt verð á fjenu sje tiltek-
ið; með öðrum orðum, bóndanum er
lofað að fóðra fje kaupmannsins fyrir
ekki neitt frá nýári og til eldaskildaga.
— Þetta láta Norðlingar bjóða sjer! —
Kaupmenn syðra gefa sama verð fyrir
saltfiskinn, hvort þeim er fluttur hann
af seljanda klár og velverkaður upp í
varningsskemmurnar — nema, satt er
það, þeir reikna innleggjanda sumir
1—2 kr. í flutningskaup á skippundið
— eða þeir sækja hann sjálfur suður á
Strönd, í Voga, Njarðvíkur, Leiru, Garð,
Hafnir og Grindavík á þilskipum, skipa
honum upp aptur í Keflavík, Hafnar-
firði og Reykjavík, þurka hann á
ný og sóla; sjer þó hver maður mun-
inn á fyrirhöfninni fyrir hvorumtveggja
fiskinum. — Þetta láta Sunnlendingar
bjóða sjer! — Vjer höfum ekki heyrt,
að neitt þvílíkt sje boðið Vestfirðing-
um nje Austfirðingum. Sjáum öllu
fremur, að austanlands hafa sumir kaup-
menn síðan í haust selt rúg á 9 aura
pundið, eða 200 pund á 18 kr. Skárra
er það en 19—20 kr. fyrir „tunnuna".
— Á Eyrarbakka er korn að mestu
leyti selt eptir vigt, á Siglufirði og
Eyjafirði sömuleiðis. Hvergi helzt mæl-
ingin við, nema í kaupstöðunum syðra,
sem liggja hæstu yfirvöldunum næstir.
Í Norðanfara hefir Styrbjörn nokk-
ur frætt landa sína um, að biskupinn
sje ekki góður guðfræðingur. Þótt dóm-
urinn sje, eins og hæstarjettardómar
forðum, kveðinn upp án þess að til-
greina ástæður, þá mun hann þó hafa
eina góða og gilda ástæðu við að styðj-
ast, sem sje þá, að Styrbjörn hefir
aldrei lesið neina guðsorðabók eptir
biskupinn.
Vjer eigum, eins og allir vita, þrjár
postillur, sína með hverju móti, en all-
ar mjög útbreiddar í landinu, allar vin-
sælar og víða lesnar. Nú getur verið
meiningamunur um það, hver postillan
sje bezt, og fer það mjög eptir smekk
manna og jafnvel lundarlagi, hver hon-
um fellur bezt í geð. Sumum líkar
betur að heyra Drottinn tala í reiðar-
þrumunni, eins og hann talar fyrir munn
Jóns meistara Vídalíns, allir vilja held-
ur heyra rödd guðs í hæga blænum,
eins og hann talar hjá Árna biskupi
og Dr. Pjetri. Þótt hinn síðast nefndi
að tímanum sje hinn síðasti, þó stend-
ur hann í mörgu falli mitt á milli meist-
ara Jóns og Árna Helgasonar. Árni
talar þessara þriggja mest til skilnings-
ins, Jón Vídalín mest til tilfinninganna,
Pjetur biskup fer meðalveg, eða rjett-
ara báða vegu, og þó að kenning hans
að öllum jafnaði sje lygn og tær, þá
heyrist þó á stundum í henni niður
lögmálsins, eins og t. d. í ræðunni á
annan í hvítasunnu, þar sem því er lýst,
hvernig fari, „þegar sálin sje skilin við
guð og hjartað frá honum horfið".
Sama ræða lýsir af bragðs vel því „hulda
lífi" í guði sem því miður er of mörg-
um hulið. Enn fremur skulum vjer leiða
athygli Styrbjarnar að ræðunni á 3.
sunnudag eptir páska um skilnaðar-
stundir ástvina í dauðanum, að ræðunni
á sunnudaginn milli nýárs og þrettánda
um þá rjettu vizku, ræðunni á sunnu-
daginn í föstuinngang um sæluna, sem í
því er fólgin, að vera guðs barn, ræð-
unni á 4. sunnudag eptir trínit. um um-
burðarlyndi o. fl., en sjer í lagi vildum
vjer ráða Styrbyrni til að lesa ræðuna
á trinitatishátíð um endurfæðinguna.
Þar segir meðal annars: „Eins og barn-
ið ekki getur fæðzt án sárra verkja og
harmkvæla móðurinnar, eins getur ekki
heldur hinn nýi maður fæðzt án mikill-
ar angistar og þjáninga hins gamla
manns, sem hinn nýi sprettur af". Þetta
er fagurt sannmæli. Það mun Styrbjörn
sanna á sínum tíma. Hann mun hafa
heyrt, að Dr. Pjetur, eins og aðrir kenni-
menn, hafi á stundum þýtt eða tekið
kafla úr ræðum útlendra kennimanna,
enda segir biskupinn frómlega í formál-
anum fyrir postillu sinni, að svo sje,
og má kannast við einstaka kafla úr
ræðum Wallíns í ræðum biskupsins, t. d.
í ræðunni á 16. sunnudag eptir trinit.,
en einnig finnast þýðingar úr Blair hjá
Árna Helgasyni og hugsanir úr Lactan-
tíus og Seneca hjá meistara Jóni t.d. reiði-
prjedikunin á sunnudaginn eptir nýár.
Oss er til efs, að nokkur sá góður kenni-
maður hafi verið, sje, eða verði, sem
ekki hendi gullkorn, þar sem hann finn-
ur þau, nema þeir einir, sem annaðhvort,
eins og Árni biskup segir: „vita það
með vissu, að það er allt bezt og rjett-
ast, sem þeim dettur í hug", eða þá
þeir, sem ekki vita einu sinni hvar gull-
korn er að finna. Væri Styrbjörn gam-
all og góður prestur, myndi hann hafa
reynt, að það er örðugt að finna ávallt
nýjar útleggingar af gömlum texta
(difficile proprie communia dicere). En
af því að hann mun vera í tölu hinna
ungu klerka, sem oss er skrifað, að ekki
lesi húslestur á heimilum sínum, þá er-
um vjer svo djarfir, að ráða honum til
að lesa postillu og hugvekjur Pjeturs
biskups í heimahúsum, og fást minna
um það, hvort allt í þeim er frumhugs-
að, heldur en um hitt, hvort allt er þar
vel hugsað, vandað bæði að efni og
orðfæri og kristilegt. Meira að segja,
sóknarmenn hans munu varla kæra hann
þó honum yrði það á, að taka annað-
hvort heilar ræður, eða kafla úr ræð-
um Pjeturs biskups traustataki, þegar
hann stígur í stólinn.
Úr brjefi að norðan, dags. 7. jan.
1879.-- „Við höfum hjer nyrðra
haft allharða vetrartíð hátt á fjórða mán-
uð, því veturinn mátti heita að byrjaði
í miðjum september; þá keyrði niður
mikinn snjó í flestum byggðum, hvað
þá til fjalla. Mikið af heyi lenti undir
fönn á engjum, og fje fennti meira og
minna á afrjettum, en fjallgöngur urðu
óttalega erfiðar. Eptir hjer um bil viku
illviðri kom þó bærilegur kafli, svo snjó-
inn tók nokkuð, af því hann lá á þíðri
jörð, svo margir náðu heyi sínu um
mánaðamótin, eða í fyrra hlut októbers,
og fjeð skreið úr fönn, það sem ekki
hafði kafnað. Úr 20. október gekk
aptur í áköfustu illviðri, er stóðu hvíld-
arlaust dag og nótt hjer um bil viku-
tíma, voru þá stöðugt svo mikil dimm-
viðri, að opt var með öllu óratandi milli
bæja, og jafnvel milli fjárhúsanna á
túninu. Keyrði þá niður ákaflega mik-
inn bleytusnjó í flestum sveitum, sem
allur fraus og varð að hjarni, þegar birta
tók veðrið, svo víðast var gjörsamlega
haglaust. Um miðjan nóvember og fyrst
í desember þiðnaði lítið eitt og kom þá
upp nokkur jörð þar sem snjórinn var
minnstur. Síðan hefir allt til þessa dags
gengið hæg veðrátta með óvanalega
miklu frosti á þessum tíma vetrar, 10
—12° R. nótt og dag, jafnt og stöðugt.
Nokkru fyrir jólin rak töluvert af haf-
ís inn að landi og hjer inn á fjörðinn
utantil, en meiri hluti íssins hefir þó
hvarflað frá aftur í bráðina, en allur
innri helmingur fjarðarins er fyrir löngu
lagður þykkum lagís, og er hann þó
venjulega seinn til að leggja, þegar
ekki er meiri hafís, því hann er djúpur,
kringum 60 faðma. Í nótt minnkaði
frostið allt í einu og í dag er þíðviðri
og tveggja stiga hiti, það er mönnum
nýtt á þessum köldu dögum".--
Þann 19. júní 1878, andaðist að
Hrauni í Grindavík dannebrogsmaðurinn
Jón Jónsson, 91. árs, 3 mánuðum fátt í.
Jón sál. Jónsson var fæddur að Járn-
gerðarstöðum árið 1787, og var faðir
hans Jón Jónsson bóndi; höfðu þeir
föðurfrændur hans búið þar á Járngerð-
arstöðum hver fram af öðrum meir en
heila öld. Hann byrjaði búskap sinn
við lítil efni árið 1820, en græddist fljótt
fje, svo hann eignaðist Hraun í Grinda-
vík, bújörð sína, og þó meira í fasteign.
Þessa eignarjörð sína bætti hann og
prýddi stórvægilega með ýmsum jarða-
bótum og byggingum, hlóð grjótgarð
vandaðan um túnið, og sljettaði það.
Þá byggði hann og 3 timburhús á bæ
sínum auk annars, er of langt yrði að
telja. Fyrir 30 ára heiðarlega hrepp-
stjórn var hann sæmdur af konungi ár-
ið 1859 heiðursmerki dannebrogsmanna.
Hann var tvígiptur og eignaðist 3 börn
með seinni konu sinni, Guðbjörgu Gísla-
dóttur, af þeim lifa 2 dætur.
Dbrm. Jón Jónsson var lipurmenni
í flestum greinum, stjórnsamur og bú-
hygginn, gestrisinn og glaðlegur heima
að hitta. Hann hafði mjög farsælar
gáfur, og beitti þeim ávallt til þess, að
koma vel fram og þýðlega, enda var
hann hamingju maður hinn mesti. Ná-
ungarnir hafa við fráfall hans misst
hina beztu stoð sína, sveitin hinn elzta
höfðingja sinn, og sýsla þessi einn af
hinum elztu og heiðarlegustu bænda-
öldungum sínum.
Hitt og þetta.
— Maður í Vesturheimi, Rutherford að nafni,
hefir fyrstur og fyrir skemmstu tekið ljósmynd af
tunglinu og, meira að segja, af sólinni, sem hingað
til hefir þótt ómögulegt og ótrúlegt, af því sólar-
ljóssins sjálfs þarf einmitt við, til að taka ljósmynd-
ir af öðrum hlutum; enn fremur hefir honum tekizt,
að ná ljósmyndum af stjörnuklösum, svo að eptir á
verður mælt bilið milli hinna einstöku smástjarna í
hverjum klasa. —
(Revue des deux mondes).
— Fyrirburður og forspá. Síra Stefán Ó-
lafsson, faðir Ólafs stiptamtmanns, messaði á Hösk-
uldsstöðum nálægt sumarmálum 1748. Um miðja
prjedikun varð honum litið innar í kórinn, þagði
um stund, sneri sjer síðan við, og lagði út af skyndi-
legri aðkomu dauðans til enda ræðunnar. Skömmu
síðar var hann á heimleið úr sókn sinni, sumir segja
frá Hjaltabakka. Gisti hann á Efrimýrum við
Laxá; en um morguninn sagði bóndi honum draum
sinn, kvað sig dreymt hafa, að hann hefði jarða-
skipti við prest, þóttist flytja sig að Höskuldsstöð-
um, en prestur að Mýrum. Prestur sagði: „Þetta
getur vel átt sjer stað, þú munt verða skammlífur
og verða grafinn í Höskuldsstaðakirkjugarði innan
næsta vors, en hún Laxá verður mjer að Mýrum í
dag." Síðan reið síra Stefán að Neðri-Mýri, stóð
þar við, og settist inn í skemmu, en tveir menn, er
með honum voru, tóku vefjarsköpt og riðu út í
Laxá, sem var kolmórauð af vatnavexti, til þess að
stika hana með sköptunum. Prest þyrsti, meðan
hann beið í skemmunni. Var honum borin mjólk-
urdrykkur, og segir konan, sem bar honum drykk-
inn, að hann muni ekki geta drukkið mjólkina fyrir
kulda sakir. „Kaldara mun hún Laxá bjóða mjer
í dag", segir prestur. Leit síðan út og sagðist sjá,
að áin væri fær, kvaddi fólkið og reið til árinnar.
Fyrir ofan vaðið var bakki, sem áin flæddi upp á
í vexti. Þar reið prestur út í ána, en gætti ekki
bakkans. Hesturinn hnaut fram af bakkanum og
stakkst á kaf, en prestur fjell fram af í strenginn,
og rak örendan að hinu landinu. Bóndinn á Efri-
Mýrum andaðist um veturinn eptir.
Sögn.
— Lífsábyrgðarfjelög. Flestir af lesendum
vorum hafa heyrt talað um lífsábyrgðarfjelög. Með
litlu árlegu gjaldi geta menn keypt sjálfum sjer, að

nokkurra ára fresti, eða sínum, eptir sinn dag, lag-
lega upphæð, sem greidd er allt í einu. Til dæmis:
1. Fyrir 10 aura á degi hverjum getur þrítugur
maður keypt handa erfingjum sínum, nær sem
hann fellur frá, 1800 krónur.
2. Fyrir 10 aura á degi hverjum getur þrítugur
maður útvegað konu sinni, sem hefir fimm um
tvítugt, árlegan lífeyri upp á 160 kr. frá sínum
dánardegi.
3. Fyrir 10 aura á degi hverjum getur þrítugur
maður útvegað sjálfum sjer 1200 kr., þegar hann
er orðinn fimmtugur.
4. Fyrir 10 aura á degi hverjum getur faðir útveg-
að ársgömlu barni sínu 1000 kr., þegar það er
tvítugt orðið.
— Hinn frægi frakkneski rithöfundur Guizot dá-
ist að engu eins hjá Bretum eins og þeirra mörgu
góðgerðastofnunum handa örvasa gamalmennum, fá-
tækum og munaðarlausum börnum, meira að segja
handa — skepnum, hestum og hundum, sem illa er
farið með.
— Mennirnir eru allajafna það, sem konurnar
gjöra þá að. Rousseau.
— Einu sinni komu sendimenn frá iðnaðar- og
erfiðismönnum til Jóns lávarðar Russels, sem fyrir
fáum árum síðan var ráðherra drottningarinnar á
Englandi. Erindið var að kvarta yfir sköttunum,
hversu háir þeir væru. „Hærri eru skattarnir, sem
þið leggið á ykkur sjálfir", svaraði hann. „Þið
drekkið á ári hverju upp 900 miljónir króna".
- Vjer Íslendingar erum færri, drekkum heldur ekki
upp nema á aðra miljón króna, eða 10—20
kr. á hvert mannsbarn í landinu.
— Ekkert er hættulegra fyrir efnahag manna, en
að fara opt á uppboð. Þar kaupa menn helzt og
dýrast, það sem menn ekki þurfa með. - Franklín
— Maður nokkur átti hring, sem sú náttúra fylgdi
að eigandinn var lánsmaður í öllum sínum fyrir-
tækjum. Hann átti þrjá sonu, sem allir voru hon-
um jafnkærir. Á banasænginni kallaði hann þá til
sín og sagði: „Þjer vitið, að ættinni fylgir hringur,
sem gjörir eigandann að lánsmanni. Af því jeg
vissi, að ekki gat nema einn yðar fengið hann eptir
mig, ljet jeg góðan smið búa til aðra tvo hringi
eptir honum, og eru þeir rjetta hringnum svo líkir,
að jeg þekki hann ekki úr sjálfur. Hjer eru nú
allir þrír hringirnir; kjósið þjer nú sjálfir". Eptir
nokkra umhugsun tók hver sinn; en enginn þeirra
vissi, hver hlotið hefði þann rjetta. Hvað skeði?
Þeir reyndu allir að lifa svo, að lánið fylgdi, vera
ráðvandir og sparsamir, hyggnir og iðnir. Og sjá!
Þeir urðu allir hamingjumenn.
Óveitt prestaköll,
sem veitt verða, ef um þau verður sótt.
1. Selvogsþing í Árnessprófasts-
dæmi: metin 440 kr. 33 a., auglýst 4.
apr. 1870.
2. Fell og Höfði í Skagafjarðar-
prófastsdæmi: met. 605 kr. 93 a., augl.
18. júní 1873.
3. Sandar í Vestur-Ísafjarðarpró-
fastsdæmi: met. 485 kr. 62 a., augl.
11. maí 1875.
4. Helgastaðir í Suður-Þingeyjar-
prófastsdæmis: met. 686 kr. 20 a., augl,
17. júlí 1876.
5. Ásar og Búland í Vestur-Skaptafellsprófastsdæmi:
met. 269 kr.
75 a., augl. 31. marz 1876.
6. Staður í Súgandafirði í Vestur-
Ísafjarðarprófastsdæmi: met. 259 kr.
18 a., augl. 14. marz 1877.
7. Mývatnsþing í Suður-Þingeyj-
arprófastsdæmis: met. 554 kr. 79 a.,

augl. 1. des. 1877.
3/4 jarðarinnar
Skútustaða eru keyptir fyrir prestsset-
ur, og hvílir því fyrst um sinn árleg
afborgun að upphæð 246 kr. á presta-
kallinu.
8. Lundarbrekka í Suður-Þingeyj-
arprófastsdæmis: met. 477 kr. 41 e.,
augl. 5. ág. 1878.
Þessi átta brauð eru fyrirheitisbrauð
samkvæmt konungsúrsk. 24. febr. 1865.
9. Hallormsstaður í Suður-Múla-
prófastsdæmi: met. 822 kr. 97 a., augl.
31. jan. 1879. — Sá, sem fær þetta brauð,
má búast við, að verða settur til að
þjóna Þingmúlaprestakalli, og að þessi
brauð kunni að verða algjörlega sam-
einuð.
Önnur brauð, sem lengri eða
skemmri tíma hafa staðið óveitt, og enn
eru óveitt, verða ekki veitt fyrst um
sinn. Slík brauð eru: Einholt, Fagra-
nes og Sjávarborg, Fljótshlíðarþing,
Kálfafell á Síðu, Keldnaþing og Reyni-
staðarklaustursbrauð.
Auglýsingar.
Síðan auglýsing mín frá 23. nóv.
f. á. kom út, hefi jeg meðtekið eptir
nefndar gjafir til útbýtingar meðal sunn-
lendinga þeirra, er orðið hafa bjargar-
lausir sökum þess, að sjávarafli hefir
brugðizt þeim.
1. frá verzlunarstjóra Þórði Guðjohnsen
í Húsavik: kr. a. kr. a.
a, samskot úr Húsa-
víkurprestakalli. 651 75
b, samak. úr Keldunes-
hreppi . , . . 197 50
c, frá próf. síra Benid.
Kristjánss. á Múla 30 „„ 879 25
2. frá Sigfúsi Magnússyni á Múla 5 ,,„
3. frá verzlunarstj. Herm. Hjálm-
arssyni á Raufarh., samskot
úr Presthólahreppi . . . 600 ,.„
4. frá síra Guttormi Vigfússyni
samak. úr Svalbarðssókn . 230 „„
5. frá próf. síra Sig. Gunnarssyni
á Hallormsstað, samskot úr
Tunguhreppi í Norður-Múlas. 200 „„
Alls 1914 25
Þessu fje hef jeg útbýtt á
þessa leið:
1. Álftaneshreppi hafa kr a.
hlotnast.....950 „„
2. Akraneshr. hafa hlotin. 562 50
3. Seltjarnarneshreppi og
Reykjavíkurbæ . . 401 75 1914 25
Landshöfðinginn yfir Íslandi,
Reykjavík, 29. desembr. 1878.
Hilmar Finsen.
Jón Jónss.
Ritstjóri: Grímur Thomsen, doctor phil.
Prentsmiðja Ísafoldar.
