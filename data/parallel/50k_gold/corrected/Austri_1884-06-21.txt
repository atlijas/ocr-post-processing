


















Austri.

















1884.
1. árg. Seyðisfirði. laugardag 21. júní.
Nr. 13.



Þingvallafundur 10. júlí.
Sjá 4. blaðsíðu
Landbúnaðarlagamálið.
[Framh. frá nr. 8. og 10.]
Um 13. gr.
Þar stendur meðal annars: „Eigi
má hann (leiguliði) heldur án leyfis
landsdrottins ljá öðrum nokkrum af
hlunnindum þeim og landsnytjum, er
leigulandi hans fylgja, nema það sé í
umskiptum fyrir önnur hlunnindi og
landsnytjar er leigujörð hans þarf".
Fyrst og fremst getum vér eigi séð annað,
en að það sé í flestum tilfellum ósak-
næmt fyrir viðhald jarðar, þótt leigu-
liði ljái öðrum hlunnindi hennar, þegar
svo stendur á, að það er bæði jörð-
inni og leiguliða skaðlaust. Það getur
bæði átt stað, að leiguliði hafi ekki
vit, mannskap eða efni á að nota þau
sjálfur, og svo geta hlunnindin verið
svo mikil, að einum manni sé ofvaxið
að nota þau til fullnustu, og að það
sé skaði fyrir sjálfan hann og hróp-
andi meinbægni við náungann að varna
öðrum kaups á notkun þeirra. Tökum
til dæmis silungsveiði, selveiði í ár-
ósum, landhlaup af fiski o. fi. Er nú
nokkur sanngirni eða nokkurt vit í, að
banna leiguliða að ljá búum sínum
með sér þessi (og önnur) hlunnindi,
sem víða eru svo mikil, að þau verða
ekki unnin upp eða hagnýtt af leigu-
liða einum, og opt þannig löguð að
leiguliði þarf að vera án þeirra, nema
hann njóti tilstyrks annara? Er það
rétt, að láta hvern landsdrottin á
landinu sjálfráðan þess, ef hann vildi
banna leiguliða slíkt?
Í öðru lagi getum vér eigi séð,
að það þyrfti ætíð að spilla jörð að
eitthvað af landsnytjum hennar sé léð
ábúendum annara jarða, þótt ekki
komi aðrar landsnytjar fyrir. Eða
getur ekki ein jörð haft svo mikið engi,
að það verði ekki unnið upp af nokkr-
um ábúanda, og hinni sömu jörð þó
verið þannig háttað, að hún þurfi ekki,
eða geti ekki sér að skaðlausu, sótt lands-
nytjar til annara jarða, eða engar
jarðir í því byggðarlagi hafi þær lands-
nytjar til er hún kynni að þarfnast?
Hvað er nú betra að gras á slíkri
jörðu fúni niður ár eptir ár, en að
verða að notum leiguliða og nágrönn-
um hans? Reyndar ætti að vera von-
andi að einstakir (privat) jarðeigend-
ur yrðu eigi að jafnaði svo meinbægnir
að banna þetta, en þó álítum vér hæpið
fyrir alþingismenn að byggja á því
lagasetningar, að engum landsdrottni
geti skjátlast í sanngirni og dánu-
mennsku. — Það er rétt eins og þeir
þingmanna, er mest hafa unnið að laga-
smíði þessu, séu gamlir klaustur-
haldarar og orðnir svo æfðir í og inn-
lífaðir „skriffinnskunni", að þeir geti
eigi hafið sig upp yfir, eða hugsað út
fyrir hin alræmdu, hneykslanlegu á-
kvæði í byggingarbréfum þjóðjarðanna,
er banna leiguliða að láta nokkrar
landsnytjar af hendi, hvort sem þeir
nota þær sjálfir eða ekki, en sem eng-
um heilvita ábúanda mun hafa dottið
í hug að breyta eptir nokkurntíma!
Eða ætli nokkrum blandaðist hugur
um, að firra sig og hyski sitt hungri,
sem gæti fengið matbjörg handa því
ef hey eitt væri í móti boðið? Er ekki í-
sjárvert að setja það í lög, sem bú-
ast má við að menn hvorki vilji né
geti hlýtt?
Um 14. gr.
Þessi grein virðist óhafandi eins
og hún er og full af hneykslunum.
Fyrst skulum vér taka til dæmis:
„Leiguliði skal eiga af fjöru þeirri
álnarlöng kefli eða smærri, ef eigi
er öðruvísi um samið". Þetta
er líkt og sagt væri: „Landsdrottinn
má semja svo við leiguliða, að hann
fái eigi einu sinni álnarlöng kefli eða
smærri fyrir gæzlu rekans." Það er
eigi gott að sjá, hvað verið hefur í
höfðinu á þingmönnunum, þá er þeir
sömdu þessa grein. Þar sem í næstu
grein á undan er lagt svo ríkt á að
láta engar landsnytjar eða hlunnindi
burtu af jörðu, og það jafnvel eigi
þótt ofnógar séu, þá er þessi grund-
vallarhugsun brotin alveg um þvert í
næstu grein á eptir. Eða megum vér

spyrja: Hvort skyldi vera meiri
skemmd á jörðu, að selja af henni gras
eða hey eða veiði, sem umfram er
þarfir manna, eða hitt, að svipta hana
hverri spítu, er rekur á fjörur hennar?
Ef nokkur sanngirni eða vit er í að
gefa landsdrottni svo ótakmörkuð ráð
yfir jarðeign sinni, þá væri betra að
segja einusinni fyrir allt: „Hver lands-
drottinn má fara með jörð sína og leigu-
liða eins og hann vill" — og þá þarf
enginn önnur landbúnarlög en þessi
13 orð.
Þar sem síðar í greininni er
talað um hvalreka, þá er það sannar-
lega hlægilegt að láta sér nægja með
að leiguliði „gjöri landsdrottni
orð" um það, ef hval rekur. Eigi
virðist gott að sjá, hver ástæða hefur
þótt til þess að breyta þessu frá orð-
um Jónsb. rekab. 3., sem segir, að
senda þegar „fullum dagleiðum til
landsdrottins". Þegar nú í sömu grein
stendur, að leiguliði skuli festa hval
og að fullu bjarga, „sem lög ákveða",
og með því er að líkindum meintur
sami kapit. Jónsb., þá lítur ekki út
fyrir annað en að þetta sé gjört af
leik til að gjöra réttaróvissuna enn
argari. Eða hvoru á nú leiguliði að
hlýða, ef þessi lög fá gildi, — þeim
eða ákvörðunum Jónsbókar, sem verða
í gildi eins eptir sem áður? auk þess
virðist það alsendis ónógt til verndar
á rétti landsdrottins, að gjöra honum
orð um hvalreka á skotspónum, sem
búast má við að hann fái ekki fyrr en
í ótíma.
Um 16. gr.
Hér kemur hin sama ákvörðun og
víða annarstaðar í lögum þessum „ef
eigi er öðruvísi um samið"
og sem allstaðar gjörir réttaróvissuna
svo afleita. Með þessnm orðum virð-
ist landsdrottni vera gefið undir fótinn
að semja við leiguliða, að hann einn
skuli gjöra þau hús er farast kunna
af völdum náttúrunnar án þess að eiga
þar sjálfur nokkurn hlut að; og hverju
er þá leiguliði bættari fyrir þessa
góðu grein? En algjörlega kastar
tólfunum, þegar lesin er síðasta máls-
greinin, sem hljóðar svona: „Þó skal
leiguliði greiða landsdrottni álag á hús
þau, er fórust, ef þau voru ekki full-
gild eptir áliti úttektarmanna!!
Hvernig á úttektarmaður að segja álit
sitt um brunnið hús, eða hrunið eða 1. árg.]
AUSTRI.
[nr. 13
148
149
150
horfið, það er hann hefur, ef til vill,
aldrei augum litið, eða, að minnsta
kosti, opt fyrir mörgum árum? Skilji
nú hver sem skilið getur! Vér verð-
um að játa að slík réttarbót er of-
vaxin vorum skilningi. Ef slík ákvæði
í lögum er eigi réttnefnd handa-
skömm, þá ætlum vér hún muni vera
vandfundin.
Um 17. gr.
Hún hljóðar um skemmdir á jörðu
af völdum náttúrunnar og er niðurlag
hennar svona: „Verði jörð fyrir meiri
skemmdum, en að þær verði bættar á
1 ári, eða þeim skemmdum, að hún
rýrni til langframa, skal meta hve
miklum hlut landskuldar það nemi ár
hvert um ákveðinn tima, og á leigu-
liði heimting á, að landskuldin sé sett
niður um helming þess, er skemmdir
eru metnar til ár hvert". Hér þarf
sannarlega djúpt að grafa og lesa góð-
gjarnlega í málið til að finna snefil af
skynsamlegri hugsun. Skemmdunum
eða þeim hlut af arði jarðarinnar, sem
spilltist, er auðsjáanlega blandað sam-
an við eptirgjaldið eptir arðinn, með
öðrum orðum, skemmdirnar eru mið-
aðar við fyrrverandi eptirgjald jarðar-
innar í stað þess, að miða eptirgjaldið
við gæði hennar, eins og hún kemur
fyrir eptir að hún hefði spillzt. Það
væri þó engin ofætlun, að ætlast til
þess af þingmönnum, sem heilvita
mönnum, að þeir sæu, að árleg afnot
jarða geta minnkað svo af völdum nátt-
úrunnar, að „skemmdirnar" ɔ: verð
þeirra, nemi miklu meiru en land-
skuldin hefur verið, og jörðin er þó
jörð eptir sem áður, og getur þó mat-
izt til einhvers dýrleika og einhvers
eptirgjalds. Hefði nú eigi verið miklu
ljósara, einfaldara og réttara, að
lögin hefðu boðið eða að minnsta kosti
leyft ábúanda, hvort sem hann er leigu-
liði eða sjálfseignarbóndi, að láta meta
jörðina á ný til dýrleika, og ef ábú-
andi væri leiguliði, að hann ætti þá
heimting á að landskuld væri þá sett
niður að sama skapi, sem jörðin féll
í tíund, á meðan hann byggi á jörð-
inni. Það er einnig auðsén sanngirni
að létt sé á ábúanda, hvort sem hann
er leiguliði eða eigandi, öllum öðrum
gjöldum, sem á jörðinni hvíla i réttum
hlutföllum við það, sem jörðin spillist,
en fram hjá því er alveg gengið í
nefndri grein.
Um 18. gr.
Hún er svona: „Leiguliði skal
ár hvert flytja út á tún og í garða
allan þann áburð, er fellur til á leigu-
jörð hans, og vinna upp tún og engi,
svo að tún sé í fullri rækt. Svo skal
hann og nota hlunnindi hennar á þann
hátt, sem minnst spjöll verði að.
Bregði hann af þessu meira en eitt ár
í senn, missir hann ábúðarrétt sinn".
Vér ætlum að fyrri hluti þessarar
greinar hefði betur átt heima í fyrir-
lestri á búnaðarskóla en í almennum
landbúnaðarlögum. Í stað þess að
kveða skýrt á um taðfall á jörðu og
hverjar skyldur fráfarandi eða viðtak-
andi jarðar hafi við eða til taðfalls
sbr. Jb. Llb. 14., þá er eins og þeir,
sem lög þessi hafa samið, hafi álitið
sér skylt að kenna mönnum almennar
bú (-og áburðar) reglur. En, sem
betur fer, má þó sjá, að þeim hefur
verið annað betur lagið en að hirða
um áburð. Vér ætlum, að það muni
óvíða á landinu vera siður og því síð-
ur búhnykkur að bera allt tað á völl
sama fardagaárið, sem það fellur til.
Í síðustu málsgreininni, sbr. orðin:
„eitt ár í senn", kveður svo ramt
að ósköpunum, að jafnvel einn af al-
þingismönnunum rak sjálfur augun í
það!!! Eða er hægt að hugsa sér í
lögum nokkra ákvörðun vitlausari en
þá, að lögin sjálf kenni þeim,
sem þau eru gefin, ráð til að fara í
kring um þau að ósekju? Liggur það
eigi í augum uppi, að sá leiguliði,
sem í 40 ár kynni eptir þessari á-
kvörðun að hafa vanrækt skyldur sínar
við landsdrottin annaðhvort ár,
er miklu réttminni en þótt honum
hefði orðið það á ein 2 ár í
senn?
Um 19. gr. er hið sama að segja
sem niðurlag hinnar 18. sbr. „eitt
ár í senn".
Um 24. gr.
Þar sem sagt er: „Nú greiðir
eigi leiguliði jarðargjöld sín eptir ein-
daga (mikaelsmessu og fardaga) og
og hefir hann fyrirgjört ábúðarrétti
sínum í næstu fardögum, þótt honum
sé eigi byggt út af jörðinni", þá getur
oss eigi skilizt að sú sök, að gjalda
eigi landskuld í tækan tíma, sé þyngri
en sum önnur vanræksla leiguliða og
vart eins, svo að fyrir þá sök sé á-
stæða til að láta drátt á borgun land-
skuldar varða við harðari ákvæði,
(sbr. „þótt honum sé eigi byggt út")
en hvað annað, sem leiguliði vanrækir
við landsdrottin. Leiguliða getur
gengið allt annað en illt til að draga
lúkningu landskuldarinnar nfl. fátækt
eða einhverjar aðrar sjerstakar kring-
umstæður eða atvik, sem honum eru
eigi sjálfráð. En á hinn bóginn virðist
sem tryggja hefði mátt rétt lands-
drottins með fjárnámsrétti eða því um
líku. Það virðist hér eins og víðar í
lögum þessum brydda á svo skrítinni
ónærgætni, sem er ekki ólík því, að
meiri hluti þingmanna hafi litið á mál
þetta, sem eigi alls óhlutdrægir lands-
drottnar mundu gjöra, því að hinu
getum vér valla trúað, að mestu axar-
sköptin séu sprottin af algjörðri van-
þekkingu á búnaðarháttum vorum.
Vér sögðum áður í ritgjörð þess-
50
ari, að lög þessi væru óvandvirknis-
lega af hendi leyst, og að sá dómur,
sem reynslan mundi fella yfir þeim,
yrði sannnefndur dauðadómur" og vér
vonum að lesendurnir sjái, að vér höf-
um eigi með því tekið of djúpt í árinni.
Vér höfum álitið því meiri ástæðu
að hreifa við þessu máli, rekja sögu
þess og útlista það nokkuð ítarlega,
sem það hefur lítið verið rætt í blöð-
um vorum áður, og á síðustu tíð jafn-
vel ekkert eða lítið á héraðsfundum,
að því er oss er kunnugt, þótt það
hafi stöðugt síðan 1869 verið á dag-
skránni hinn efra veginn, hjá stjórn-
inni og alþingi. Reyndar mætti það
í fljótu bragði undarlegt þykja, að
að þjóðin skuli á síðari árum svo lítið
hafa látið til sín heyra í þessu máli,
sem er þó í sjálfu sér svo áríðandi
fyrir almenning, svo þjóð-
legt og sérstaklegt fyrir
Ísland, að nærri liggur að fullyrða
megi, að lagasetning vor hefði alveg
orðið útlend eða dönsk á einveldistím-
unum, ef hægt hefði verið fyrir stjórn
Dana að neyða upp á oss dönskum
lögum í þessari grein, og „innlima"
oss með því algjörlega í lagalegu
(stjórnl.) tilliti. — Forfeður vorir voru
ekki fyrir neitt frægari en lögvísi og
lagasetningu, og vér vitum allir, hvernig
Dönum hefur smáunnizt að aflaga og
eyða þessari arfleifð vorri. En land-
búnaðarlögin eru einmitt hið eina af
hinni fornu lagasetningu, sem hafði
svo gott vígi hér á fósturjörðu vorri,
að hvorki stjórnvélar Dana, rás tím-
ans, né áhugaleysi landsmanna hefur
getað unnið á því. Þess vegna ætti
hverjum góðum Íslendingi, að renna
það til rifja, að sjá hvernig þessu máli
er nú komið. Það er íhugunarvert, að
á þessum tíma, þegar vér Íslendingar
erum vaknaðir til fullrar meðvitundar
um stjórnarréttindi vor, og höfum þeg-
ar fengið nokkurt forræði vorra eigin
málefna og höfum þannig fulla ábyrgð
á því, ef vér gætum eigi þjóðernis-
skyldunnar og sjáum oss eigi farborða
í þessu máli sem öðru, að vér á sama
tíma skulum hafa látið mál þetta liggja
oss í svo léttu rúmi. Því að afdrif
þau, er landbúnaðarlagamálið hefur
hlotið síðan 1879, virðast ásamt fleiru
eigi bera vott um annað, en að andi
hins alræmda gamla „minni hluta“ hafi
setið að völdum á hinum síðari lög-
gefandi þingum. Væri ekki sorglegt
til þess að vita, ef svo skyldi vera,
svo aumlega skipuð af þjóðarinnar
hálfu að porra hinna þjóðkjörnu þing-
manna hefði ekki einusinni dreymt
um, hvernig þeir hafa verið hafðir að
skoparakringlu í þessu eins og öðrum
fleiri málum?!
[Niðurl. í næsta blaði].





TIL RITSTJÓRNAR „AUSTRA“.
Þegar ég hefi ritað eitthvað í blöðin,
hefir mér opt gramizt að sjá, hvernig
aflagað hefir verið fyrir mér í prent-
uninni, einkum þegar prentvillurnar
hafa raskað efninu og spillt hugsun-
inni, en þó hefir tekið út yfir allt ann-
að meðferðin á ágripi mínu af sögu
Austfirðinga, sem staðið hefir í fyrstu
blöðum „Austra“ þetta er því mein-
legra, sem það er meir áríðandi, að í
slíkum sögulegum ritgjörðum sé allt
sem nákvæmast. Ég get því ekki látið
þetta umtalslaust, hvað feginn, sem ég
vildi komast hjá að vekja deilu við þá,
sem við blaðið eru riðnir. „Leiðrétt-
ingar og viðaukar“ frá mér birtast í
8. tlbl., en endirinn vantar, og eru
því ekki leiðréttar nokkrar hraparleg-
ar prentvillur í 5. tlbl., og þó eru enn
verri prentvillur í þessum „leiðrétting-
um og viðaukum“, einkum í ættartöl-
unni, sem ég ætlaðist til að væri sögu-
ágripinu til skýringar, en er nú á mörg-
um stöðum rangt prentað og villandi.
Þetta þykir mér alveg óþolandi, því
það er eins og verið sé að leika sér
að því, að láta mig verða mér til
skammar meðal lærðra manna. Að
vísu þykist eg eiga fulla heimting á
því, að tekinn væri í blaðið endirinn
á leiðréttingum mínum og viðaukum,
en með því að ég er hræddur um, að
hann yrði ekki rétt prentaður fremur
en hitt, þá má gjarnan sleppa honum,
en þess vil ég þó láta getið, að mér
þykir merkilegt, að nafnið á heimili
mínu skuli ekki vera haft rétt nema
á einum stað í ágripinu, en annars
alltaf afbakað í „Bjarnarnes“ og
„Bjarnaranes“. í „leiðréttingum og
viðaukum“ er auk annars rangprentað
„Oddr“ Ormsson fyrir Ormr Ormsson,
(93. d. 36. línu að neðan). Í ættar-
tölunni eru þær stór-vitleysur, að börn-
um Víga-Bjarna og Sörla er slengt
saman (sett undir sama stryk); synir
Skegg-Brodda eru bæði taldir frá hon-
um komnir og Höllu systur hans;
Guðríður, dóttir Höllu (og Einars
Sörlasonar?) er undir sama stryki og
Kolbeinn, maður hennar, rétt eins og
hún hefði verið systir hans, og Kol-
beinn er gjörður sonur Þorgeirs, í stað
þess að hann var sonur Flosa. Ormr
Svínfellingur er nefndur Oddr, og son-
um þeirra Þórarins slengt saman undir
eitt stryk, auk fleiri smærri prentvillna,
sem ég nenni ekki að fást við, því
„erfitt mun verða að bæta öll slys
Hallgerðar.
Bjarnanesi, 23. d. maímán 1884.
Jón Jónsson.
Athugasemd.
Hinn mikilsvirti höfundur hefur,
eins og menn sjá á grein hans hér að
framan, tekið sér nærri og þykkt það
við ritstjórnina. hve margar villur hafí
slæðzt inn í „Ágrip af sögu Austfirð-
inga“ og „leiðréttingar og viðauka“
við það; en oss þykir upptektasemi
hans nokkuð smámunaleg. Að vísu
skulum vér játa, að prentvillurnar í
ágripi þessu hafa orðið meiri, en góðu
hófi gegndi; en hér ætlum vér að sann-
ist, „að sjaldan veldur einn, þegar
tveir deila“, því fyrst og fremst var
handritið með mjög smáu letri, og
skrifað með svo daufu, — oss liggur
við að segja hornfirzku — bleki, að víða
var eigi meðalmönnum fært að ráða
fram úr því, og að öllum frágangi ó-
greinilegra til prentunar, en vísinda-
leg handrit þurfa að vera. Segjum
vér þetta alls eigi til að álasa höf-
undinum, og það því síður sem hann
einmitt hafði áður afsakað við oss, að
ritið væri flýtiverk. En hvað „leið-
réttingar hans og viðauka“ snertir, þá
hafa þær verið svo ógreinilegar að
bæði ritstjórnin, setjarinn og prófarka-
lesarinn voru stundum í vandræðum
með að koma því fyrir svo vel væri,
þar sem það var sent á smálöppum
með hverri ferð, stundum í fleiri sam-
ritum, sem þá bar ekki saman, í stað
þess að láta það koma allt í einu,
þegar ritgjörðin var komin út. Þess-
utan var mjög óheppilega slengt sam-
an hjá höf. leiðréttingum á prentvill-
um, við leiðréttingar á sjálfu handrit-
inu, og leiðréttingar á leiðréttingum
og aptur leiðréttingum!
Hvað ættartöluna suertir, þá skilj-
um vér vel að höf. hefur fallið illa,
það sem aflagazt hefur í henni í prent-
uninni, og oss hefur þótt fyrir því
sjálfum; en vér getum heldur eigi dul-
izt þess, úr því að umtal er orðið út
af því, að handritið var miklu óskilj-
anlegra að niðurröðun og frágangi, en
átti að vera og búast mátti við af
slíkum höfundi. Vér skjótum því til
dóms höfundar sjálfs, hvort það sé
eigi ofætlun við setjara og prófarka-
lesara, að vera svo kunnugir slíku
málefni, að þeim sé ætlað að lesa mik-
ið á milli línanna, sér í lagi þegar
það voru ólærðir menn, eins og höf.
var vel kunnugt um.
Alls þessa hefðum vér látið ógetið,
ef höfundur hefði eigi með framanrit-
aðri grein kreist það upp úr oss.
Ritstjórnin.
FRÉTTIR.
— Tíðarfarið hefur verið hið æski-
legasta síðan 5. þ. m.; þá. gekk til
hlýinda og helzt sú tíð enn, svo að nú
má kalla heldur gott útlit bæði til lands
og sjóar; fiskiafli er góður hér á fjörð-

unum, en lítið er um síldarafla sem
stendur.
— Skipakomur. 7. þ. m. kom
„Hertha" frá Englandi með kol til
Gránufélagsverzl.; 8. kom „Themis"
frá Noregi með timburfarm til Tho-
strupsverzl.; 11. „Grána" frá Eng-
landi með kol til Gránufélagsverzlun-
ar; fer hún til Eyjafjarðar með helft
farmsins. S. d. hafnaði sig hér póst-
skipið „Thyra". Með því sigldi héð-
an kaupmaður Thierny til Skotlands og
ætlar að koma upp aptur með júlí-
ferðinni til Akureyrar með alls konar
fatnað og fl. að verzla þar; kemur svo
hingað í ágústmánuði. S. d. kom hér
frakkneska herskipið „Romanche"; lá
það hér í 4 daga. Hinn 14. hafnaði
sig hér póstskipið „Laura", sem kom
frá Höfn um Reykjavík hingað. Með
því voru fjölda margir farþegar, en þó
færri en búizt var við. Það hafði heyrzt
að landshöfðingi vor ætlaði að fara
sína fyrstu hringferð með „Laura"
kring um ríki sitt, og fleiri stórmenni
úr höfuðstað landsins yrðu í för með
honum, en enginn þeirra lét sjá sína
dýrð hér í þetta sinn, utan assessor
Lárus Sveinbjörnsson. Með „Laura"
kom hingað til Seyðisfjarðar lyfsali
M. A Johnsen, er sezt hér að, kaup-
stjóri Tr. Gunnarsson, kaupmaður
V.T. Thostrup, sira Sveinn Skúlason
á Kyrkjubæ, er fór norður um með
„Thyra" með næstu ferð, með konu
sína og dætur. Norskur vegfræðingur
kom með skipinu eptir ráðstöfun lands-
höfðingja til þess að leiðbeina mönn-
um við vegagjörðir.
— Fjárkláðinn hefur enn á ný
gjört vart við sig í Jökulsárhlíðinni,
á eyjabæjunum. Var þó, eins og kunn-
ugt er, búið að skoða allt fé bæði þar
og annarstaðar í sýslunni, án þess að
nokkurstaðar yrði kláðavart. Það lít-
ur út fyrir að sýki þessi sé all-áköf
og meira en vanaleg óþrif. Jafnskjótt
og sýslumaðurinn fékk vitneskju um
þetta, fór hann upp þangað til þess
að gjöra nauðsynlegar ráðstafanir til
að varna útbreiðslu sýkinnar. Þar eð
ótiltækilegt þótti að skera niður allt
hið kláðagrunaða fé um þetta leyti árs,
var settur vörður á eynni í sumar til
hausts, er á að sjá um að viðlögðum
lagasektum, að engin skepna sleppi
þaðan eða komist í annað fé og þannig
varna því að sýkin breiðist út þaðan.
— Á Norður- og Vesturlandi hefur
einnig orðið vart við kláða.
— Aðfaranótt hins 8. þ. m. kom
hingað norskur fiskari með 5 enska
sjómenn, er hann tók á bæ einum á
Langanesi, svo að þeir yrðu sendir
heim til sín með fyrstu ferð. Menn
þessir heyra til hvalaveiðaskipi Chief-
tain frá Dundee og voru á hvalaveið-
um fyrir norðan Ísland. Einn dag fóru
20 þeirra á 4 bátum frá skipinu til
þess að veiða hvali, en 7 voru eptir





að gæta skips. Kom á þá þoka og
stormur svo að þá hrakti frá skipinu
og náðu því ekki aptur, og eptir 5 eða
6 daga útivist á hafinu náðu þessir
5 menn landi við Langanes eptir mikla
hrakninga.. Voru þeir þrekaðir mjög.
Þar tók norski fiskarinn þá og flutti
hingað. Skipstjórinn var einn af mönn-
um þessum. Veit hann ekkert um
hina bátana, en er hræddur um að
einn þeirra hafi að minnsta kosti týnzt.
Jafnskjótt og þeir voru hingað komnir
var læknir sóttur til þeirra, því þeir
voru mjög bólgnir á höndum og fótum,
og einn þeirra lítið eitt kalinn og
gátu þeir naumast gengið. Þeir voru
sendir heim með póstskipinu „Thyra"
og voru þá allir á góðum batavegi.
Ritstjórninni hefir borist um-
kvörtun frá nokkrum kaupendum
„Austra" um að útsendingin á
nokkrum tölublöðum nfl. 9. og 10.
hafi tekizt illa til hér í nærsveit-
irnar. Þetta þykir oss mjög illa
farið, þar eð afgreiðslumaðurinn
hefur komíð blaðabögglum þessum
til héraðs með fyrstu ferðum,
sem fallið hafa eptir útkomu hvers
blaðs, og er bagaleg sú óskilvísi
og kæruleysi, er í þessu hefur
hlotið að eiga stað. Það fellur
ritstjórninni mjög illa, að þetta
hefur orðið til þess að vekja kala
hjá sumum beztu styrktarmönnum
blaðsins, eins og t. d. Arnfinni
hreppstj. á Arnhólsstöðum, sem á
allan hátt hefur sýnt blaði voru
og yfir höfuð prentsmiðju fyrir-
tækinu hér á Austurlandi, sérlega
velvild og aðstoð í orði og verki.
Vér vonum að þessi dráttur
á útsendingu „ Austra" verði eigi
optar að þykkjuefni, og mun rit-
stjórnin gjöra allt sitt til að blaðið
komist sem fyrst til kaupend-
anna, en á hinn bóginn treystum
vér hinum heiðruðu útsölumönn-
um til þess, að þeir eigi kasti
þungum steini á afgreiðsluna frá
prentsmiðjunni, þó eitthvert slis
eða dráttur komi fyrir með blaða-
sendingu, sem afgreiðslumannin-
um er ekki um að kenna.
Ritstjórnin.
Auglýsingar.
HERÖR.
Vér leyfum oss að skora á allan
almenning á Íslandi, er sjálfum sér
er ráðandi, að sækja fund á Þing-
velli við Öxará 10. dag júlímán-
aðar næstkomanda, til að ræða um
nauðsynjamál landsins og leitast við
að ráða bót á því er aflaga fer. Allir
þeir er geyma minningu Jóns sál. Sig-
urðssonar í hjörtum sér, vonum vér
að sæki fundinn.
Fjögur hundruð Vestfirðingar.
Ársfundur „prentsmiðjufélags
Austfirðinga" verður að forfallalausu
haldinn á Vestdalseyri 16. júlí næst-
komandi.
Ritstjórnin.
Hjá undirrituðum fást þessar bækur:
Vorhugvekjur P. Pétursonar í bandi
1,00. Hugvekjur eptir sama í bandi
2,25. Passíusálmar í bandi 1,25. Biflíu-
sögur í bandi 0,70. Biflíusögur með
myndum í kápu 1,00. Lærdómskver í
bandi 0,70. Spurningar P. Pétursson-
ar í bandi 0,65. Biflíumyndir í kápu
0,50. Smásögur biskupsins í kápu 1,50.
Jökulrós (skáldsaga) í kápu 0,60.
Ráðgjafasögur í kápu 0,70 í bandi 0,75.
Gullþórissaga í kápu 0,70. Gunnlaugs-
saga Ormstungu í kápu 0,70. Drop-
laugarsonasaga í kápu 0,50. Sagan af
Sigurði þögla í kápu 1,12. Snót í kápu
1,50. Sigríður Eyjafjarðarsól (leikrit)
í kápu 0,45. Ljóðmæli Sigurðar Pét-
urssonar í bandi 2,00. Ljóðmæli Gísla
Eyjúlfssonar í kápu 1,70. Ritreglur V.
Ásmundssonar í bandi 0.85. Stafrófs-
kver 0,35. Stafrófskver V. Ásmunds-
sonar í bandi 0,40. Landafræði Grön-
dals í bandi 3,00. Landafræði Erslevs
í bandi 1,65. Lýsing íslands í kápu
1,00. Ágrip af sögu íslands í bandi
1,35. Mannkynssaga 1. hefti í kápu
1,35. Lestrarbók Þ. Böðvarssonar í
bandi 3,00. Hjaltalíns kennslubók í
ensku í handi 4,50. Íslenzkt enskt
orðasafn eptir sama í bandi 2,00. For-
skriptir Gröndals 0,50. Forskriptir
Eischers 0,25. 100 tímar í ensku með
lykli í bandi 6,00 100 tímar í þýsku
með lykli í bandi 6,00. Ensk dönsk
orðabók í bandi 5,00. Dönsk ensk orða-
bók í bandi 5,00. Þýsk dönsk orða-
bók í bandi 5,00. Frönsk orðabók í
bandi 1,60. Þýsk lestrarbók í bandi
2,00. Meyers , orðabók í bandi 1,85.
Konráðs orðabók 13,00. Náttúrusaga
(nýprentuð) eptir Pál Jónsson, heptið
0,50. Söngreglur J. Helgasonar í kápu
1,00. Sönghepti sama heptið á 1,00.
Bindindisfræði M. Jónssonar 1. hepti
1,85. Rímur af Sigurði snarfara 0,90.
Njálssaga í kápu 3,50. Børneven 1.
og 2. bindi í bandi 4,50. Egypten
eptir Georg Ebers í bandi 20,00.
Aandsudviklings historie í bandi 12,00.
Beboede Verdener í bandi 9,00. Kar-
akteren eptir Smiles í bandi 6,50. Is-
lands Flora í kápu 3,00. Landkort
1,00. skrifbækar af ýmsum stærðum,
myndabækur. myndablöð og allskonar
ritföng með góðu verði.

Enn fremur blöðin: „Fjallkonan"
skemtilegt og ódýrt blað, útgefið í
Reykjavík, og „Fróði" útgefinn á Ak-
ureyri.
Seyðisfiirði, 27. maí 1884.
Aðalsteinn Friðbjarnarson.
VERZLUNIN Í „LIVERPOOL"
selur matvöru og aðrar nauðsynjavör-
ur með talsverðum afslætti fyrir
borgun út í hönd í peningum eða verzl-
unarvörum. Verð á íslenzkum vörum
er hið sama og við aðrar verzlanir hér
(Thostrups, Gránufélags og „Norske
verzlan"). Skyldi það hækka við þess-
ar verzlanir, verður uppbóti borgaður
í peningum, ef reikningurinn er klár,
hverjum sem inn hefur lagt.
Til að forðast lögsókn, bið ég alla
sem skulda verzluninni að finna mig
sem fyrst til að semja við mig um
borgun skuldarinnar, þar sem skuld-
irnar verða að vera kláraðar fyrir lok
júlímánaðar.
Seyðisfirði, 17. júní 1884.
Thór. E. Tulinius.
Þá, sem eiga mér ógoldin gjöld
til prests og kyrkju, bið eg gjöra svo
vel að greiða mér þau fyrir lok þessa
mánaðar.
Vestdalseyri, 9. júni 1884.
Jón Bjarnason.
GREIDASALA.
Mönnum, er eiga erindi við lækni
að Ormarsstöðum, verður seldur greiði.
Finnbogi Ólafsson á Víðirlæk í
Skriðdal selur hér eptir ferðamönnum
næturgisting og annan greiða, er hann
getur í té látið, og þeir æskja eptir.
Gunnar Jósepsson á Ósi í Breið-
selur frá þessum degi allan greiða, er
hann getur úti látið.
Mark Sigfúsar Kerulf á Ormars-
stöðum í Fellum er: Hvatt fjöður apt.
hægra. Sýlt fjöður apt. vinstra.
Mark Guðna þorsteinssonar á
Skeggjastöðum í Fellum er: Geirsýlt
hægra. Hvatrifað vinstra. Brennim:
Guðni.
Afgreiðsla „Austra" er hjá Sig.
faktor Jónssyni á Vestdalseyri.
Ábyrgðarm. Páll Vigfússon cand. phil.
Prentari: Guðm. Sigurðarson.

*) Vér viljum biðja lesendurna forláts á því,
að tafizt hefur fyrir áframhaldi ritgjörðar
þessarar. Kom það meðfram af því, að það
drógst forfalla vegna, að handrits fram-
haldið kæmist í prentsmiðjuna svo snemma,
að það kæmist að í nr. 9., og 11,-12., og
varð því að taka önnur mál inn á milli.
Ritstjórnin.
