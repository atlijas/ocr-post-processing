

BÆNDABLAÐ
VERZLUNARBLAÐ
Kemur út um miðja viku. Verð árg. 3 kr. (4 kr. erlendis). Uppsögn (ógild nema skrifleg) fyrir 1. okt.
Sextándi árg.
Reykjavík, 6. júlí 1899.
27. blað.
Útlendar fréttir.
Dreyfus-málið. Von var á herskipi því sem
sent var eftir Dreyfus 26. eða 27. júní til Brest.
Þangað hafði safnast múgur og margmenni úr öllum
áttum til að fagna honum, þegar hann kæmi í land.
En það verða að líkindum vonbrigði, því kvisast
hefir, að Dreyfus ætti að flytja í land á laun ein-
hversstaðar og koma honum síðan með hraðlest til
Rennes, þar sem dóminn skal heyja. Þar bíðar hans
varðhaldsherbergi, sem er þó ekki rammbyggilegra
enn svo, að trérimlar eru fyrir gluggunum. Er nú
farið öðruvísi með hann enn á eynni, þar sem hann
var hafður í járngrindum sem óargadýr og bönd
höfð á honum í rúminu.
Varðhaldsherbergið verður að öllu sæmilegt. Her-
mannaflokkur er settur til að gæta varðhaldsins og
sérstakir vopnaðir menn eru látnir gæta málsskjal-
anna.
Kvittur kom upp um það nýlega, að Dreyfus væri
dáinn; hefði látist á skipinu. En það er að öllum
líkindum uppspuni, því ekkert „telegram“ sannar það.
Party de Clam situr í sama varðhaldinu, sem Pic-
quart var í. Hann neitar fastlega að hafa átt þátt
í neinum fölsunum í Dreyfus-málinu, eða að hann
hafi átt nein mök í þá átt við Esterhazy.
Nýtt ráðaneyti er sett á laggirnar í Frakklandi.
Það lá við sjálft, að Waldeck-Rousseau gæfist upp
við að koma saman ráðuneytinu, hefði ekki Bour-
geois, sem var fulltrúi Frakka á friðarþinginu í Haag,
brugðið sér snöggvast til Parísar og hjálpað upp á
sakirnar; gat fengið ýmsa vini sína í lið með sér og
þannig var ráðuneytið myndað, en það er mjög sund-
urleitt og af ýmsum flokkum. Hinn nýi hermála-
ráðherra heitir Gallifet, og er hann sagður vinveitt-
ur Dreyfusi, en einvaldssinni og lítt vinsæll að fornu
fari fyrir hluttöku hans í að bæta niður Parísar-
uppreistina 1871. Forsætisráðherrann Waldeck-Rouss-
eau er dugandi maður og vinsæll og hefir traust
almennings.
Englendingar hafa í ráði að gera út leiðangur
til suðurheimskautsins, til þess að kanna lönd og höf.
Lengi hafa Englendingar viljað ná völdum í Trans-
waal (frb. transfal), og nú hafa þeir gert eina til-
raunina enn að ná meiri réttindum í Transwaal. Bú-
ar eru harðir í horn að taka og Krüger gamli, for-
setinn minti Millner erindreka Englendinga á, að
ekki væru þeir enn sérlega rífir á réttindunum við Íra.
Búar eru
Krupps.
nú að fá sér vopn frá vopnasmiðju
Ófriðurinn í Filippseyjum heldur enn áfram.
Eyjamenn treysta því nú mest, að almenningsviljinn
í Bandaríkjunum muni styðja málefni þeírra. Annars
segjast þeir munu halda ófriðnum áfram meðan nokk-
ur stendur uppi. Þeir hafa nýlega sent Otis hers-
höfðingja skjal nokkurt, sem bæði karlar og konur
höfðu ritað undir; var þar lýst yfir því, að þó allir
karlmenn féllu í ófriðnum, mundi kvenfólkið halda
áfram að berjast við, Amerikumenn.
Stjórnarfrumvörp.
Auk hinna venjulegu fjárstjórnarfrumvarpa (fjárl.
fjaraukal., landsreikn.), hefir stjórnin lagt fyrir þing-
ið 12 frumvörp (alls 16).
Samgöngubætur (4 frv.): brú og ferja á Lagarfljót,
staurabrú hjá Egilsstöðum fyrir 45000 kr. og ferja
hjá Steinsvaði fyrir 3000 kr.; þjóðvegur frá Borgar-
nesi til Stykkishólms; um lóðir handa vitum m. m.;
um bendingar á skipum og um ráðstafanir er skip
rekast á.
Læknaskipunarfrv. síðasta alþingis með breyting-
um.
Stofnun veðdeildar í landsbankanum; um verzlun
og veitingar áfengra drykkja; um fjármál hjóna; um
meðgjöf með óskilgetnum börnum; um breyting á
fjárkláðatilskipunum.
Stjórnarfrumvarpið um verzlun og veitingar
áfengra drykkja hljóðar svo:
Eftirleiðis fær enginn leyfi til að verzla með áfenga
drykki öðruvísi enn gegn 500 kr. árgjaldi í landssjóð
fyrir hvern sölustað, er greiðist fyrirfram. Auk þess
kostar áfengisverzlunarleyfisbréf 500 kr. í landssjóð og
gildir að eins 5 ár. Amtmaður veitir leyfið að fengnu
áliti hreppsnefndarinnar eða bæjarstjórnar.
Ekki má verzla með áfenga drykki á skipi á lög-
giltum verslunarstöðum nema með sérstöku amtmanns-
leyfi, er kostar 600 kr. í landssjóð og gildir aðeins
fyrir eina verslunarferð, og ennfremur því aðeins, að
heimilt sé að verzla með áfengi á sjálfum verslunar-
staðnum.
Til þess að fyrirgirða, að farið verði í kringum
lögin með pöntunum, er í frv. svolátandi (5.) gr.:
„Hver sá verzlunarmaður, forstjóri eða annar starfs-
maður kaupfélags eða pöntunarfélags, sem ekki hefir
sjálfur leyfi til að verzla með áfenga drykki, enn pant- 106
FJALLKONAN.
XVI. 27.
ar þá handa öðrum eða annast um sending á þeim
til annara frá kaupmönnum á Íslandi, er leyfi þetta
hafa, eða frá stöðum fyrir utan Ísland, gjörir sig sekan
í ólöglegri verslun“.
Fyrir veitingaleyfi greiðist nú sem áður 50 kr., og
auk þess 200 kr. árgjald í landssjóð.
Að öðru leyti er þetta frumvarp að miklu sam-
hljóða lögunum frá 10. febr. 1888 — ætlast til þau
komi í þeirra stað. — Sektir þó hafðar hærri, alt
upp í 500 kr., bönnuð ókeypis veiting ekki einungis
í verzlunarhúsum, heldur og í sambandi við þau;
bannað að veita áfenga drykki ekki einungis ung-
lingum yngri enn 16 ára, heldur og þeim, er sviftir
hafa verið fjárforræði á síðastl. 5 árum vegna drykkju-
skapar, eða þjáðst hefir á sama tíma af drykkju-
manna geðveiki, eða er skertur á geðsmunum.
Frumvörp frá þingm.: fátækralagafrumv. frá síðasta
þingi (Kristj. Jónsson og Þork. Bjarnason); afnám
framtals á lausafé til tíundar og breyting á gjöldum,
sem bundin eru við lausafjártíund (Guðl. Guðm., Ó-
lafur Briem); friðun fugla (Tr. G., álftir friðaðar frá
15. apr. til 15. okt. og álftaregg friðuð); laun yfir-
setukvenna (Þorl. G.; greiðist úr landssjóði); löggild-
ing verzlunarst. við Norðurfjörð í Strandas. (Guðj.
Guðl.); hlutafélagsbanki (Ben. Sv.; sem á að heita
„Íslands banki“, og stofnast með hlutabréfum og komi
í stað landsbankans. Útlent félag stendur fyrir fyrir-
tækinu; formenn: Ludvig Arntzen, hæstaréttarmála-
flutningsmaður, og Alexander Warburg, kaupmaður í
Kaupmannahöfn, og vill félagið fá einkarétt til seðla-
útgáfu um 90 ár).
Búnaðarfélag Íslands.
Á fundi Búnaðarfélags Suðuramtsins 5. júlí var sam-
þykt að gera Búnaðarfélag Suðuramtsins að almennu
búnaðarfélagi fyrir land alt, sem heitir „Búnaðarfélag
Íslands“. Vóru þar mættir fulltrúar frá Norðuramt-
inu, þeir Stefán Stefánsson skólakennari á Möðruvöll-
um og Jón Jónsson alþingism. frá Múla, og fyrir
Austuramtið séra Einar Jónsson og Guttormur Vig-
fússon. Félagið nær þó nú sem stendur að eins yfir
Suður- og Norður- og Austuramtið. Vesturamtið hefir
enn ekki afráðið hvað það gerir.
Á fundinum vóru kosnir fjórir fulltrúar til að
mæta á hinu fyrsta búnaðarþingi ásamt hinum kosnu
fulltrúum úr þrem ömtum, sem haldið verður
innan skamms. Kosningu hlutu: Halldór Kr. Frið-
riksson, séra Eiríkur Briem, lect. Þórhallur Bjarnarson
og Sigurður Sigurðsson búfr.
Ákveðið hafði verið, að Sigurðnr búfræðingur Sig-
urðsson héldi á fundinum fyrirlestur, sem vegna
naumleika tímans varð að fresta þar til á föstudag
7. þ. mán., kl. 8 1/2 síðdegis.
ALÞINGI.
Þingið var sett 1. júlí, eins og lög gera ráð fyrir,
og eftir venjulega guðsþjónustu í kirkjunni. Séra Sig-
urður Stefánsson í Vigur sté í stólinn og hélt sköru-
lega ræðu.
Þegar landshöfðingi hafði sett þingið, las hann upp
boðskap konungs til þingsins, þar sem þess var getið,
að stjórnin legði ekkert frumvarp fyrir þingið um
stjórnarskrárbreytingu. En ráðgjafi Íslands hefir í
bréfi til landshöfðingja skýrt frá ástæðunum, og er
það bréf komið á prent í B.-deild Stjórnartíðindanna.
Þar kemur þá loks svar stjórnarinnar til efri deild-
ar 1897. Það er hreint afsvar um alla málamiðlun
að svo komnu, og er nú helzt svo að skilja á stjórn-
inni, sem hún hafi engan þátt átt í frumvarpi dr.
Valtýs, sem þó hefir altaf verið kallað „stjórnartil-
boð“. Stjórnin gerir nú heldur engan mun á efri
og neðri deild; og bregður ráðgjafinn öllu þinginu
í heild um rangan skilning á stöðulögum Íslands og
grundvallarlögum Dana, sem öll stjórnskipun Íslands
um aldur og ævi á að vera bygð á.
Enn stjórnin má víst lengi bíða eftir því, að al-
þingi komist í skilning um þetta.
Af fjárlaganýmælum má nefna: til vita við Hafnar-
fjörð 2000; til strandmælinga á sunnanverðu og
vestanverðu Reykjanesi 5000 kr. (landsuppdrátturinn
hefir reynst þar rangur og hafa strandmælingar þar
í byrjun þessarar aldar því verið rangar); hækkun
á launum endurskoðanda Indr. Einarssonar (skrif-
stofufé) 1000 kr.; hækkun á launum póstmeistarans
upp í 3000 kr.; tveir póstafgreiðslumenn skulu settir
á pósthúsinu með 1500 og 1000 kr. launum, bæjar-
póstur (daglega) í Reykjavík 400 kr.; 75000 kr. til
undirbúnings fréttaþráðarlagningar milli Austfjarða
og Reykjavíkur og 35000 kr. síðara árið (sama fjár-
veiting og áður); norræna fjelagið býðst þá til að
að leggja fram 300 þús. Loks skal stofna lands-
skjalavarðarembætti með 1200 kr. launum, enn safnið
er ætlast til að geymt verði í hinu nýja bankahúsi
uppi á loftinu. Styrkurinn til Helga Jónssonar til
plantrannsókna hækkaður upp í 2000 kr. á ári.
Fjárlaganefnd: Skúli, Jón frá Múla, Sigurður
Gunnarsson, Jón Jensson. Tryggvi, Guðjón, séra Jón
Jónsson.
Landsreikninganefnd: Ólafur Briem, Einar Jóns-
son, Guðlaugur Guðmundsson.
Umræður
urðu um læknaskipunarfrumvarpið á mánudag (1. umr.).
Vildi Guðlaugur Guðmundsson þegar fella frv., því
það væri hið eina hæfilega svar fyrir frammistöðu
stjórnarinnar í þessu máli og á sama máli var séra
Jón á Stafafelli. — Þórður Thoroddsen stakk upp á
nefnd, enn hún var feld; landsh. og Tr. G. mæltu með
að taka frumv. fyrir, og fyrir meðmæli lh. og fl. var
því leyft til 2. umr.— Nú er málið sett í nefnd.
Byrjun sláttar.
Fyrir löngu hafa búmenn veitt því eftirtekt, að
það hey, sem seint er slegið að sumrinu, eða þegar út
hallar, er lakara til fóðurs að öðru jöfnu enn það
sem fekst í garð fyrri hluta sláttar. Þetta hefir
reynslan þráfaldlega bent á og sannað. Það hefur
verið skrifað um þetta, eins og flest annað, og mönn-
sýnt í hverju þetta liggur, jafnframt því sem þeim
hefir verið bent á, hvenær æskilegast væri að slá
grasið, til þess að geta fengið sem bezt og krafta-
mest fóður. En þrátt fyrir þetta, þrátt fyrir reynslu
6. júlí 1899.
FJALLKONAN.
107
almennings og bendingar búfóðra manna, þá virðist
svo, sem þessu atriði, hve nær bezt er að byrja
slátt, sé lítill gaumur gefinn. Það sem fyrst og
fremst kemur hér til greina, er það að slá túnin í
réttan tíma, slá þau áður enn plönturnar eru full-
blómstraðar eða fella fræ. Allir, er þekkja til, vita
vel, að þegar vanalega er byrjað að slá, er grasið
svo yfir sig vaxið, að það liggur í lögum og er byrjað
að visna og fúna. Einkum á þetta sér oft stað
heima við bæina, í hlaðvarpanum og kringum fén-
aðarhúsin. Þar er jörðin tíðast bezt ræktuð, eða
réttara sagt sprettur bezt og liggur oft í skjóli. Fyr-
ir þá sök sprettur þar fyrri og fljótara enn annars-
staðar, og grasið verður þar þroskameira og þéttara.
Enn þetta taka menn ekki til greina, heldur byrja
menn oftast ekki slátt fyrr enn þeim sýnist túnið í
heild sinni fullsprottið. Enn af því að hinir ýmsu
hlutar túnsins spretta misfljótt, þá er grasvöxturinn
eða grassprettan misjöfn, eins og áður er nefnt, og
þegar svo byrjað er að slá, er grasið á sumum stöð-
um farið að falla og deyja. Slátturinn er vanalega
ekki byrjaður fyrr enn alt í einu, ekki fyrr enn
honum verður haldið stöðugt áfram, og tíðast er
þeirri reglu fylgt að byrja heldur of-seint enn of-
snemma. Orsakir til þess eru ýmist annir, er
lúka þarf fyrir slátt, óhagstæð veðrátta og óánægja
með grassprettuna. Enn þótt ýmsum störfum kunni
að vera ólokið, þá er næstum betra að láta þau bíða,
heidur enn að grasið á túnunum skemmist mikið,
nema því að eins, að einhver nauðsyn reki á eftir,
eða geri það óhjákvæmilegt að fresta þeim. Menn
ættu að minsta kosti að slá þá hluta túnsins, sem
bezt eru sprottnir, t. d. kringum bæinn og fénaðar-
húsin, áður enn grasið eyðilegt þar; enn bíða svo
heldur í 2—4 daga með framhald sláttarins, ef á-
stæður leyfa, eða ef það þykir hentugra. Enn vana-
lega mun þó hyggilegast þegar á alt er litið að fylgja
þeirri reglu, að byrja slátt heldur fyrr enn seinna,
og það jafnvel þó túnin séu ekki fullsprottin í strang-
asta skilningi. Enn um leið og þeirri reglu væri
fylgt, þá ættu bændur að slá túnin aftur, slá þau
tvisvar, eða að minstakosti þá hluta þess, sem bezt
eru sprottnir. Enn til þess að því verði komið við
eða að það sé hægt, þarf að verja túnin fyrir öll-
um ágangi, enda mundi það borga sig margfaldlega.
Með þessu móti fengist mest og bezt taða, ef hún
um leið fengi góðan þurk eða næðist óhrökt. Það
er auðvitað ekki unt að ákveða upp á dag eða stund,
hvenær bezt sé að byrja slátt; þar það fer nokkuð
eftir árferði og ýmsu öðru. Ean alla jafna ætti þó
að fylgja þeirri reglu, að slá grasið áður það er full-
þroska, enda er það þá kröftugast, hefir mest gildi
sem fóður. Ef látið er bíða að slá, þar til plönt-
urnar hafa felt fræ, þá rýrnar gildi þeirra að mun.
Fræið er ávöxtur af lífi og starfsemi plöntunnar, og
þegar hún hefir felt fræ, er hennar starfsemi lokið.
Eftir það fer hún að eyðast, fölna og deyja. Það
hey, sem aflast eftir að plönturnar hafa lokið lífs-
starfi sínu, er því trjáefnaríkt, þungmeltanlegt og
yfir höfuð mjög rýrt og miður holt fóður. Sést af
þessu, hverja þýðingu það hefir, að slá grasið í tíma,
slá það meðan plantan er í fullum vexti. Stundum
er það tíðarfarið, sem hamlar mönnum frá að byrja
slátt í tæka tíð. gangi rigningar um það leyti, eru
margir hræddir um, að þá ætli að gera „rosa“, og
fresta því slætti. Þetta getur auðvitað komið fyrir,
enn fæstum er það þó gefið að geta vitað með nokk-
uri vissu, hvað þessi og þessi skúrin stendur lengi
yfir. Hitt er víst, og það hefir reynslan oft sýnt, að
betra og affarasælla er að byrja heyskap eða slátt
tímanlega að sumrinu, en hætta heldur fyr að haust-
inu. Í flestum árum heppnast það vel, að byrja slátt
heldur fyr en seinna; það borgar sig betur, ekki
einungs í tilliti til gæða grassins, heldur einnig hvað
snertir nýtingu og notagildi heysins. Þó veðráttan
sé óstöðug, framan af sumri eða um mitt sumarið,
þi er hún sjaldan betri eða hagstæðari fyrir hey-
skapinn, er haustar að. Það mun því öllum reyn-
ast betra, að byrja fyrr og hætta fyrr, enda hefir síð-
slægju hey það orð á sér, að það sé létt fóður og
ónýtt. Enn um fram alt ríður á því að sá túnin áður
en grasið fer að liggja í lögum eða skemmast, slá
þau áður enn þau hætta að spretta.
S.
Alþingistíðindin. Bóksali Sig-
fús Eymundsson hefir boðist til að gefa
út Alþingistíðindin (umræðudeildirnar)
á sinn kostnað með ákveðnum styrk fyr-
ir hverja örk, sem verður langtum minni
kostnaður enn að gefa þau út eina og
að undanförnu (munar líkl. yfir 2000 kr.),
auk þess sem flutningsgjald er sparað
með öllu, og þingtíðindin hljóta að breið-
ast betur út en áður, þar sem þau verða
send öllum bóksölum Bóksalafélagsins.
Dáin 30. júní úr lungnabólgu frú
Margrét Sigurðardóttir að Stafafelli, kona
prófasts Jóns Jónssonar alþingism., enn
dóttir Sigurðar prófasts Gunnarssonar á
Hallormsstað, mesta merkiskona.
Kvennablaðið fyrir júlí, nr.
6, er útkomið.
Efni: Fyrir-
lestur um uppeldi og mentun kvenna,
eftir húsfrú Sigurlaugu Gunnarsdóttur í
Ási í Hegranesi (niðurlag). — Óheppinn
faðir (saga). — Hvað eigum við að kenna
dætrum okkar? — Kona sem kunni fyr-
ir sér (saga). — Góð ráð. — Smælki.
Ný skraddara vinnustofa
16 Austurstræti 16.
Þar geta menn fengið alls konar karlmannafatnað, saumaðan og
sniðinn.
Alt fljótt og vel af hendi leyst.
Takið eftir!
Allir þeir, sem koma hér til bæjarins, ættu að koma við hjá
Nýja skraddaranum í Austurstræti 16.
Hann getur selt ódýrast tilbúin föt hér í bænum, t. d. heilir klæðnaðir
frá 20 kr. og buxur frá 7 kr., alt eftir máli og allur annar fatnaður
eftir því, saumað á sjálfri vinnustofunni í
Austurstræti 16
(fyr Enska verslunin).
Guðm. Sigurðsson. 108
FJALLKONAN
XVI. 27.
Verksmiðja
Tomlinsons & Haywards
Lincoln England
— stofnuð 1842 —
býr til
Tomlinsons olíusætubað og Haywards fjárbað.
Tomlinsons olíusætubað
er hlaupkent baðlyf ætlað fyrir hesta, nautpening, sauðfé, hunda,
og önnur, húsdýr. Blöndunin er 1 hluti baðlyfs mót 40 hlutum
vatns.
Haywards fjárbað er lagarkent og því
mjög þægilegt til notkunar. Blöndunin er 1 hluti baðlyfs móti 80
hlutum vatns. Fjárböð þessi eru afaródýr ef tekið er tillit til gæð-
anna.
Kostirnir við þessi baðlyf eru meðal annars, að þau
1. drepa allan maur,
lækna kláða,
auka ullarvöxtinn,
mýkja og bæta ullina,
eru algjörlega óskaðleg og ekki eiturkend (sjá efnarannsókn-
arvottorð Prf. V. Steins í Kbhvn dags. 23 desbr. 1878 og
25 apríl 1899,
sóttvarnandi,
hreinsa ullina ágætlega.
Bæstu fjárbændur í Lincolnskíri brúka þessi baðlyf; tveir hrútar,
sem vóru seldir árið 1898, annar fyrir 300 gíneur (5100 kr.) og hinn
fyrir 1000 gíneur (19000 kr.) vóru baðaðir úr baðlyfum þessum.
Allir, sem vilja fá hátt verð fyrir ull sína, ættu að nota þessi
baðlyf.
Þau hafa fengið ótal meðmæli úr ýmsum áttum, bæði utanlands frá
og innan.
Takið eftir vöruverðinu á hverjum pakka.
Fæst í flestum verzlunum á Íslandi og hjá aðalútsölumönnnum
verksmiðjunnar.
Evers & Co.
Frederiksholms Kanal 6.
København K.
2.
3.
4.
5.
6.
7.
The
North British Ropework Company
Kirkcaldy í Skotlandi
búa til
rússneskar og ítalskar
Fiskilínur og Færi,
Manilla og rússneska Kaðla,
alt sérlega vel vandað.
Einkaumboðsmaður fyrir Ísland
og Færeyjar:
Jakob Gunnlögsson.
Leiðarvísir til lífsábyrgðar
fæst ókeypis hjá ritstjórunum og
hjá dr. med. J. Jónassen, sem
einnig gefr þeim, sem vilja tryggja
líf sitt, allar nauðsynlegar upp-
lýsingar.
Náttúrufræðisfélagið.
Ársfundur félagsins verður
haldinn í hinu nýja húsnæði
náttúrusafnsins (í gamla sjó-
mannaskólanum við „Doktors-
húsið“) laugardaginn hinn 8.
Júlí um miðaptan (kl. 6).
Reikningur félagsins fyrir
1898 verður lagður fram, em-
bættismenn kosnir o. s. frv.
Sjórnin.
Hér með auglýsist, að
ég fyrirbýð, að viðlagðri fullri
lagaábyrgð, öllum alls konar
veiði í svo nefndri Korpólfsstaðaá
í Mosfellssveit, fyrir Blikastaða-,
Korpúlfsstaða-, Keldna-, Grafar-,
Kálfakots-, Reynisvatns-, Úlf-
mannsfells-, Miðdals- og Óskots-
landi.
p. t. Reykjavík 4. júlí 1899.
B. Sveinsson.
Ágætt, þrinnað, ljósmógrátt
Þelband í nærfatnað
(normalfatalitur),
og hvítt og dökkmórautt, þrinnað þel-
band, sömuleiðis mjög vel vandað,
fæst Þingholtsstr. 18.
Skorið neftóbak viðurkent fyrir gæði af öllum,
sem taka í nefið hér nærlendis,
fæst hjá
S. E. WAAGE.

















Útgefandi: Vald. Ásmundarson.
Félagsprentsmiðjan.
