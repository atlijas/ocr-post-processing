NORÐLINGUR.
VI., 15—16.
Kemur út 2—3 á mánuði
31 blöð als um árið
Akureyri 7. maí 1881.
Kostar 3 kr. árg. (erlendis
4 kr.) stök nr. 20 aura. 1881.
Um öræfi Íslands
eptir
Þorvald Thoroddsen.
(Niðurl.). Snemma í ágúst 1880 fóru Mývetningar og Bárðdælingar-
til landaleita í Ódáðahraun, sem getið er um hér í
blaðinu; ferðasaga þeirra er einkar fróðleg, þeir hafa prýðilega
tekið eptir og vel lýst því, er þeir sáu, enda voru þeir svo hepn-
ir að fá góðviðri alla leið, sem mun vera mjög sjaldgæft um þær
slóðir, en sumarið sem leið var líka eitt hið bezta sumar til
fjallaferða, sem lengi hefir komið. Við ferð þeirra hefir fengizt
miklu skýrari þekking á héruðunum fram með Vatnajökli en áð-
ur, en einkum er það þýðingarmikið að þeir fundu ýmsa góða
hagabletti, sem mjög geta hjálpað til rannsókna þar seinna meir.
Á lýsingu þessara manna sézt vel hve ábótavant uppdrætti Ís-
lands er í öræfum og hve mikið þarf að rannsaka. Það er held-
ur eigi lítið fé, sem landsmenn árlega tapa við illar heimtur, og
ef það væri reiknað saman, er eg viss um að mörgum ofbiði.
Það ætti því að vera öllum áhugamál, sem hér eiga hlut að
máli, að öræfi yrðu sem bezt þekt, svo afréttir yrðu leitaðar þar
sem fjárvon væri og það fé sem til þess væri varið mundi fljótt
borga sig beinlínis og óbeinlínis. Rústirnar sem þeir félagar
fundu eru mjög merkilegar og þyrftu frekari rannsókna við. Einnig
væri það einkar fróðlegt að fá að vita eitthvað um gígina í
Kverkfjöllum, þar hafa opt sézt reykir enn einginn hefir skoðað
þá enn. Litlu síðar fóru þeir Þorvarður Kerúlf læknir, Gutt-
ormur Vigfússon búfræðingur og 6 menn aðrir upp á Snæfell; við
þá ferð vanst það, að menn nú vita, að fjallahryggur sá, sem á
uppdrætti Íslands nær þaðan að Vatnajökli, eigi er til.
Það er víðar en í Ódáðahrauni að öræfi eru ókunn; um
fjöllin suður af og kringum Tungnafellsjökul vita menn lítið og
eigi þekkist Nýidalur vel þó um hann hafi dálítið verið skrif-
að. Hofsjökull er alveg ókunnur og eins öræfin í kringum
hann og hið sama er að segja um Langjökul að mestu leyti. Um
Þórisdal, þar sem Grettir var, vissu menn lengi ekkert, þangað til
tveir prestar, Helgi Grímsson og Björn Stefánsson, fóru þangað
1664, en þeim varð litlu ágengt því þeir komust eigi niður í dal-
inn fyrir hömrum og jöklum. Björn Gunnlaugsson skoðaði
dalinn 1835 og gjörði uppdrátt af honum. Á öræfunum kring-
um þessa jökla er margt að sjá, stórar ár, skriðjökla, vötn, hveri,
hraun og eldfjöll. Mýrdalsjökull er dálítið betur þektur, einkum
af ritum Sveins Pálssonar, þó þau séu óprentuð enn. Katla
þyrfti betri rannsóknar við. Eggert Ólafsson og Bjarni Pálsson
reyndu að komast þangað 1756, en urðu að snúa aptur sökum
illviðra; Jón prestur Austmann (varð pr. í Þykkvabæ 1817)
kom að Kötlugjá 1823, en Watts 1874, en litlu fróðari eru menn
eptir en áður. Landspildan frá Vonarskarði og suðurund-
ir Skaptártungu og Síðu vestanundir Skaptárjökli hefir aldrei
verið rannsökuð og er hinn ókunnasti partur af öllu landinu. Þar
spretta upp þrjú stórfljót, Tungnaá, Skaptá og Hverfisfljót, en upp-
tök þeirra vita menn ekkert um með vissu, og þó ef til vill ein-
hverjir fjármenn úr næstu sveitum viti eitthvað lítið um lands-
lag þar, þá er það eigi öðrum að gagni. Þar eru Fiskivötn,
sem ekkert þekkist til; það þarf eigi annað en líta á uppdrátt
Íslands og sjá lögun og afstöðu þeirra, til þess að sjá að þau
eru þar sett af handahófi og eptir munnmælum. Frá þessum
héruðum komu Skaptárhraunin miklu 1783; þau eru hin mestu
og mikilfenglegustu hraun, sem menn vita til að komið hafi
nokkursstaðar á jörðinni við eitt gos. Upptök þeirra eru órann-
sökuð enn.
Af því sem hér hefir verið sagt má sjá hve lítið er þekt
af öræfum Íslands; engin lýsing er til af þeim í heild sinni nema
það litla sem prentað er eptir Sigurð Gunnarsson í Norðanfara
1876. Alment landslag á hálendinu er enn óþekt, hæðirnar ekki
mældar, upptök ánna, vötnin, eldfjöllin, hraunin, jöklarnir alt nærri
ókunnugt, og það sumstaðar mjög nærri bygðum. Þó ýmsir fari
um öræfi Íslands sem eigi geta mælt eða skoðað jarðfræði þess-
ara héraða er það í sjálfu sér til lítils gagns fyrir vísindin, þó
vel sé lýst og skynsamlega eptir kringumstæðunum, og ílt er fyrir
aðra, sem vilja fara þar um eða reyna að gjöra sér nokkurn
veginn glöggva hugmynd um landafræði og byggingu Íslands, að
átta sig á ýmsum óljósum bendingum um héruð sem eru ómæld og
óþekt að öðru leyti. Það væri strax nokkur munur ef miðað væri
til fjalla og hnúka með góðum kompás, því svo mætti dálítið
komast eptir afstöðunni.
Það fer fjærri því, að landafræði Íslands sé fullkunnug í
bygðum; nú er það til allrar hamingju orðið álit vísindamanna um
allan mentaðan heim, að eigi sé nóg, að þekkja nöfn á fjörðum,
dölum, fjöllum og ám í hverju landi, heldur verði að þekkja alla
náttúru þeirra og sambandið á milli hins einstaka, er gjörir heild-
ina, alt verður að skoða smátt og stórt og getur af því leitt
margt gagn beinlínis og óbeinlínis. Það þarf að skoða myndun
og jarðlög fjallanna, dýpt og lögun vatnanna, strauminn, vatns-
megnið og framburð ánna, eðli jarðvegsins í dölunum, mýrarnar,
móana, grasvöxtinn og margt fleira, og getur þetta alt orðið til
mesta gagns fyrir búnaðinn þegar framlíða stundir og nóg er til
samanburðar, því enginn atvinnuvegur þarfnast eins vísindalegs
og skynsamlegs grundvallar einsog landbúnaðurinn ef hann á að
fara í nokkru lagi.
Þekking manna á jarðfræði Íslands er mjög ábótavant; þó
ýmsir duglegir náttúrufræðingar hafi ferðast hér á landi hefir það
orðið að litlum notum og sízt fyrir landsmenn sjálfa. Margir
þeirra þekkja ekki hið minsta náttúru landsins, þjóðlíf, sögu eða
tungu landsmanna, þegar þeir koma hingað. Ferðir eru hvergi
í allri Evrópu eins kostnaðarsamar fyrir útlendinga einsog á Ís-
landi, þeir vilja sjá sem mest þeir geta og hlaupa svo yfir alt í
snatri, og þó þeir staðnæmist á einhverjum bletti og skoði hann
betur, þá skortir þá optast þekkingu á öðrum hlutum landsins
til samanburðar, og er því ekki von að mikið hafi áunnizt. Slík-
ar rannsóknir geta aldrei orðið landinu til framfara og sóma, fyrr
en landsmenn gjöra þær sjálfir. Bezta bók sem enn hefir verið
skrifuð um Ísland er ferðabók Eggerts og Bjarna, þó hún sé
meir en hundrað ára gömul og sé einsog eðlilegt er að mörgu
úrelt, og enginn útlendingur hefði getað unnið það verk, sem
Björn Gunnlaugsson gjörði.
Steenstrup og Jónas Hallgrímsson fundu fyrstir steingjörv-
ar jurtaleyfar í Steingrímsfirði og við Brjámslæk á Barðaströnd,
og af þeim sást að einu sinni (á því tímabili, er jarðfræðingar
kalla miocene) var Ísland vaxið stórum skógum líkum þeim, sem
nú vaxa í Florida og við strendur Mexikoflóans; meðalhiti ársins
var þá á Íslandi um 20° C-, hér voru stórar eikur, platanviðir,
hlinir, túlipantré, bergfléttur, villivínviðir og margt fleira. Leifar
af þessum jurtagróða finnast í leirlögum við surtarbrand víða
um landið, en ekkert er rannsakað því viðvíkjandi nema þetta
litla sem þeir gerðu og væri það þó mjög fróðlegt að fá að vita
nákvæmar um eðli Íslands á þeim tíma. Margt fleira er óþekt,
er lýtur að elztu sögu landsins; það má ráða af sumum surtar-
brandslögum, að seinna hefir landið verið sumstaðar vaxið greni-
og furuskógum þegar nokkuð fór að kólna, en alt er þetta ó-
rannsakað enn, hið sama er að segja um hækkun og lækkun lands-
ins á ýmsum tímum; sumstaðar (við Sog, í Fossvogi og víðar)
finnast steingjörvar skeljar hátt yfir sjáfarflöt af sömu tegundum,
sem enn eru í sjónum við strendur landsins, aldurshlutföll jarð-
laganna eru alstaðar ókunn á Íslandi. Hið sama er að segja um
myndun dalanna, fjarðanna og vatnanna.
Ekkert land í heimi er jafnmikið eldfjallaland og Ísland
að undanteknum Java og Nýjasjálandi og hraunin íslenzku eru
geigvænlegri en alstaðar annarsstaðar; útbrunnin eldfjöll og eld-
gígir eru þúsundum saman um alt land. Síðan land bygðist hefir
gosið á 20—30 stöðum, og eru aðeins 2 eða 3 eldfjöll nokkurn
veginn kunn vísindamönnum. Í útlendum jarðfræðisbókum er því
margt ákaflega ranghermt um eldfjöll á Íslandi. Þegar gosið
hefir í óbygðum kringum Vatnajökul, hafa menn sjaldnast gjört
sér far um að grenslazt eptir upptökum gosanna. Á miðri 14.
öld komu stórkostleg gos úr Öræfajökli og eyddust þrjár kirkju-
sóknir; ennþá sézt til rústa af bæjum, er þá eyddust, en það er
alt ókannað enn eins og annað. Opt er þess getið, að gosið
hafi í Grímsvötnum; menn halda að þau séu fyrir norðan Núp-
staðaskóg en vita ekkert hvernig háttað er kringum þau, eldborgir
við eða í Skeiðarárjökli, Síðujökli og þar í nánd hafa stundum
gosið, en hvernig þær eru eða hvar veit enginn. Skaptáreldarnir
miklu 1783 komu sumpart úr Varmárdal við Skaptárgljúfur,
Sveinn Pálsson kom þangað snöggvast 1794, en sá aðeins upptök
annarar hraunkvíslarinnar. 1862, 1867 og 1873 gaus fyrir norð-
an Vatnajökul, en eldfjöll þar eru ókunn einsog annað. Katla
og Eyjafjallajökull hafa heldur eigi verið skoðuð að neinu gagni.
Þó Hekla sjálf sé einna bezt rannsökuð af íslenzkum eldfjöllum,
þá eru þó hraunin þar í kring mjög lítið þekt og þó eru mörg
þeirra mjög merkileg, t. d. Hrafntinnuhraun, hverirnir við Torfa-
jökul, sem sagt er að velli uppúr bláum jökulís, þyrftu og
skoðunar við. Rauðukambar, sem eyddu öllum Þjórsárdal 1343,
hafa aldrei verið skoðaðir. Alt Reykjanes er þakið hraunum og
eldfjallagarður gengur eptir því endilöngu og heldur áfram neðan-
sjáfar, því þar eru Eldeyjar og Geirfuglasker. Þar hefir opt
gosið síðan land bygðist, þar er Trölladyngja hið merkasta eld-
fjall, og menn hafa blandað gosum þaðan saman við gos úr Trölla-
dyngjum í Ódáðahrauni; en þó þessi hraun liggi svo að segja í
bygð, þá hafa þau aldrei verið rannsökuð í heild sinni og fengist
þó við það sjálfsagt mörg ágæt upplýsing um jarðfræði landsins,
því þar er margt að sjá, stórar gjár, eldkatla, hveri, ölkeldur og
námur. Það er víst flestum kunnugt, að þegar verið var að tala
um að lögleiða kristni hér á landi árið 1000 og á alþingi horfði
til mestu vandræða milli kristinna manna og heiðingja, þá kom
maðr hlaupandi og sagði að jarðeldr væri kominn upp í Ölfusi
og mundi hlaupa á Hjalla bæ Þórodds goða. Þá sögðu heiðnir
menn, að eigi væri undur þó goðin reiddust slíkum tölum. Þá
mælti Snorri goði sem þó var heiðinn, um hvað reiddust goðin
er hraun það brann, er nú stöndum vér á. Þetta hraun heitir
nú Þurrárhraun og hefir hvorki verið mælt né rannsakað. Þegar
jarðskjálftar hafa verið miklir sunnanlands hafa þeir vanalega
verið ákafastir kringum Hjalla svo þar hlýtur að vera miðdepill
þeirra, þar í grendinni eru og miklir hverir. Auk þessara hrauna
eru enn ómæld sunnanlands Þingvallahraun, Skjaldbreiðarhraun,
Eldborgarhraun, Snæfellsneshraun og mörg fleiri. Uppi á há-
lendinu eru hin merkustu hraun alveg óþekt, t. d. Hallmund-
arhraun og Kjalhraun, þar í nánd eru Hveravellir, Hvinverja-
dalur og fleira. Hvergi sjást jafnstórkostleg merki jarðelda eins
og kringum Mývatn, menn hafa líkt því héraði við það sem sést
í tunglinu, gígur við gíg og sprunga við sprungu. Þó Johnstrup
rannsakaði þar töluvert 1876, þá gat hann þó eigi á svo stuttum
tíma skoðað nærri alt. Eldfjallasaga landsins getur eigi orðið
vísindunum að neinu verulegu gagni fyrr en búið er að mæla og
rannsaka hraunin og eldfjöllin og gjöra af þeim uppdrætti; þá
geta menn fyrst séð hverja verkun gosin hafa haft og hvernig
þau standa í sambandi við eðli landsins í heild sinni. Af því að
skoða hraun og eldfjallaösku má sjá hver eldfjöll eru hættulegust
og hverjar öskutegundir eru skaðlegar fyrir jarðveginn eða eigi.
Stundum skemmir aska engi og tún manna svo mjög, að þau
verða aldrei framar að notum, sumstaðar bætir askan jarðveginn,
þó hagalaust verði í fyrstu; kemur þetta af samsetningu öskunn-
ar og stendur aptur í nánu sambandi við myndun eldfjallanna,
hæð þeirra o. fl. Menn hafa tekið eptir því að eldfjöll á Íslandi
liggja eptir vissum línum, þessum línum fylgja og hverir, námur,
ölkeldur, uppskotnir fjallatindar, dalir og ár, svo af því má sjá,
hve mikla þýðingu eldfjöllin hafa fyrir alla myndun landsins,
þessu þyrfti því grandgæfilega að veita eptirtekt. Hverir, námur
og ölkeldur, sem allar þjóðir rannsaka til gagns og fræðslu eru
hér lítt kunnar. A Íslandi hafa svo margar eldverkanir safnast
saman á einn depil að furðu gegnir og Ísland er aðalstöð á eld-
fjallagarði sem gengur suður alt Atlantshaf nærri heimskauta á
milli; það mundi hafa hin mestu áhrif á þekkingu manna á sögu
og eðli allrar jarðarinnar ef það væri alt vel rannsakað, og engum
liggur það nær en oss Íslendingum sjálfum að gefa vísindunum
þann skerf, er fá má af að skoða vor eigin heimkynni.
Ekkert hefir á seinni árum verið jafnmikið rannsakað á
Norðurlöndum einsog jöklar, ísaldarleifar og það sem að því lýt-
ur. Áður lágu jöklar um allan norðurhluta Evrópu, Ameríku og
Asíu og hafa þeir eptirlátið margar leifar, holt og mela, rákir á
klettunum, grjótgarða þvers yfir dali og firði, vötn og leirlög. Á
Íslandi er fjarska mikið af slíkum menjum eptir ístímann, en það
er órannsakað; á öllum Norðurlöndum, í Grænlandi og Spitzbergen
hefir það verið nákvæmlega skoðað. Það má geta nærri að rann-
sóknir á jöklum eru mikilsverðar, þeir gefa mönnum margar
bendingar um hvernig öllu hafi verið háttað fyrrum, þeir hafa
mikla þýðingu fyrir jarðmyndun þá sem nú verður, þeir hafa á-
hrif á loptslag, vinda, hita og regn, þeir hafa hjálpað til að
mynda jarðveginn, sem allur búnaður er bygður á, og hafa með
öllu þessu mikil áhrif á mannlífið. Flestar mentaðar þjóðir gjöra
sér því far um að rannsaka þá sem bezt; ríkisþing Dana veitir
árlega 15000 krónur til að rannsaka jökla á Grænlandi. Á Ís-
landi eru stærri og áhrifameiri jöklar en nokkursstaðar í Evrópu
og ekki einn einasti af þeim hefir verið vísindalega rannsakaður.
Sjórinn við Íslands strendur þyrfti engu að síður aðgæzlu
en landið, dýptin, straumarnir, saltmegnið, hitinn, flóð og fjara,
ísalög og hafís eru svo þýðingarmikil fyrir samgöngur, verzlun,
fiskiveiðar og alt líf vort, að menn þyrftu vandlega að þekkja
það. Þó nokkuð af þessu sé kannað, er þó mikið eptir; einkum
er þekking manna á röstum, straumum og dýptum nálægt land-
inu ábótavant; hitt sem fjær er hefir orðið kunnugt fyrir ferðir
ýmsra útlendra skipa, er til þess hafa verið send, en hitt er oss
Íslendingum skyldast að skoða. Rannsóknir á veðurlagi, vindum,
regni og snjó hafa eigi verið gjörðar miklar á Íslandi, í saman-
burði við önnur lönd, en vonandi er að það lagfærist smátt og
smátt. Slíkar athuganir geta hvorki orðið að verulegum notum
fyrir samgöngur og skipaferðir né fyrir vísindin fyrr en búið er
að leggja fréttaþráð til Íslands, því þá má daglega bera veðrið
saman í fjarlægum héruðum, segja fyrir vinda og gefa skipum
bendingar.
Dýra- og jurtalíf á Íslandi er litlu betur þekt en annað.
Sædýralífið í hafdýpinu fyrir utan strendur landsins er að mörgu
merkilegt, því hér við land mætast kaldir og heitir straumar og
sjáfarföll og því er það blendingur af suðrænum og norrænum
tegundum sem ýmislega er raðað niður eptir sævardýpt, hita og
straumum. Þó nokkuð hafi verið gjört til að rannsaka þessa hluti
við Ísland, þá er það hvergi nærri eins vel þekt og við Grænland
og Spitzbergen. Um fiskigöngur vita menn svo að segja ekki
neitt.
Jurtagróði á Íslandi er að vísu eigi fjölskrúðugur, en hann
þarf einna helzt að rannsaka nákvæmlega. Grasræktin er aðal-
bjargræðisvegur landsbúa og getur orðið til ómetanlegs gagns og
framfara ef hún væri stunduð einsog skyldi. Til þess þarf ná-
kvæmlega að veita því eptirtekt hverjar innlendar grastegundir
eru beztar til fóðurs, hver jarðvegur er þeim hentugastur og
hvernig á með þær að fara, því það er sjálfsagt, að þær gras-
tegundir eru beztar, sem eru lagaðar fyrir loptslagið og vanastar
jarðveginum og um leið hafa í sér nægileg næringarefni. Það
verður affarasælast í hverju landi bæði hvað jurtir og dýr snertir,
að hlynna mest að því, sem innlent er, og reyna að bæta það
eptir bezta megni; því útlendar jurtir og dýr, sem tekin eru úr
eðlilegum heimkynnum sínum, hafa við margt að berjast áður
þau verði jafnsett hinu innlenda, tímgvast því síður, ganga úr sér
og verða að litlum notum. Það þyrfti og að gæta að þeim litlu
skógum, sem eptir eru á landinu, og skoða þá staði, þar sem
akuryrkja hefir verið í fornöld, til þess að komast að því hvað
ræktað hefir verið og hvernig ræktuninni hefir verið varið. Það
þyrfti einnig að bera jurtagróða Íslands saman við jurtagróða
annara norðlægra landa til þess að fá að vita hvaðan og hvernig
jurtirnar eru hingað komnar; samband þeirra við strauma að
landinu, ferðir fuglanna og margt annað, því fræin berast á ýms-
an hátt og útbreiðsla jurtanna hér á landi hlýtur að vera vissum
lögum bundin einsog annarsstaðar; en alt sem að þessu lýtur, er
mjög margbreytilegt og seinlegt til rannsókna.
Af því litla, sem eg hefi tínt til hér að framan, er auð-
séð að margt er órannsakað og margt þarf að rannsaka hér á landi,
ef Íslendingar eiga að geta sagt að þeir þekki Ísland. Það væri
engin frágangssök þó nokkuð þyrfti að leggja til þess af almenn-
ingsfé, slíkar rannsóknir geta seinna ef vel væri að farið orðið
landinu meir til gagns og sóma en margir kunna að ætla. Á
öldinni sem leið voru margir ferðamenn hingað sendir til rann-
sókna fyrir íslenzkt fé, þó eigi yrðu allar að þeim notum sem
vera átti. Ferðir Eggerts Ólafssonar og Bjarna Pálssonar munu
ávalt verða Íslandi til sóma, og hið sama er að segja um ferðir
Sveins Pálssonar, þó rannsóknir hans hafi enn eigi verið prentað-
ar fyrir afskiptaleysi þeirra, sem með áttu að fara snemma á
þessari öld. Þær ferðir, sem ýmsir danskir náttúrufræðingar fóru
þá, urðu mest að notum söfnunum í Kaupmannahöfn, en lítt Ís-
lendingum. Náttúrugripasöfn í Kaupmannahöfn eru mjög auðug
af íslenzkum munum, en lítið hefir verið um þá skrifað, þeir sem
með hafa átt að fara hafa haft svo mörgu öðru að sinna. Á
þessari öld hefir og nokkrum dönskum náttúrufræðingum verið
lagður farareyrir af Íslands fé, ferðir Schythes og Steenstrups
1839—40 kostuðu landið 14000 krónur. Johnstrup fékk ferða-
styrk 1870 af íslenzku fé og seinna Grönlund grasafræðingur og
svo er um ýmsa fleiri.
Það eru örfáir blettir á landinu sem eru rannsakaðir til hlít-
ar, og því færi bezt á því að tekinn væri kafli og kafli af bygðu
og óbygðu landi árlega til rannsóknar, svo það yrði vel gjört
sem gjört væri, og eigi þyrfti aptur og aptur að fara yfir hið
sama. Það er sannarlega engin vanþörf á að undinn sé bráður
bugur að slíku, því það er leitt að vér skulum vera búnir að
búa yfir þúsund ár á Íslandi og þó varla þekkja helminginn af
því enn.
*
Höfundurinn hefir í þessari ritgjörð sinni gefið stutt og greini-
legt yfirlit yfir landleitir og öræfaferðir á Íslandi frá byggingu
þess alt til vorra tíma; hefir þetta hingaðtil legið ókunnugt í
ýmsum handritum hingað og þangað útí löndum eða verið að
leita á stangli í blöðum og ritum. Þessu hefir höfundurinn með
mikilli þekkingu safnað hér öllu saman á einn stað í skemtilega
og aðgengilega frásögu.
Í öðru lagi sýnir höfundurinn löndum sínum, hversu fjaska
lítið þeir þekkja útlit landsins, hvað þá heldur eðli þess og ásig-
komulag: Jöklarnir, eldfjöllin, hraunin, hverarnir, jarðlögin,
vötnin, árnar, sjórinn, straumarnir o. fl. o. fl.; alt má þetta heita
órannsakað, og er þó þekking á því ómissandi á margan hátt
fyrir landið, en svo nauðsynleg fyrir náttúruvísindin, að „það
mundi hafa hin mestu áhrif á þekkingu manna á sögu og eðli
allrar jarðarinnar, ef það væri alt vel rannsakað“. — Þeir
af landsmönnum, sem nokkuð hugsa um hag þjóðarinnar, vilja
að hún nái sem mestu frelsi og verði sem sjálfstæðust, en þá
verða þeir líka að gæta þess, að „vandi fylgir vegsemd hverri“
og að þeir sem „vilja vera með mönnum“ verða sjálfir að vera
„menn“, því annars verða þeir að athlægi og sjálfum sér til mink-
unar. Vér Íslendingar verðum — ef vér viljum vera „menn með
mönnum“ og njóta mannvirðinga meðal hinna mentuðu þjóða —
að sýna þeim, að vér með endurreistu stjórnfrelsi ekki viljum
skora oss undan að taka okkar litla tiltölulega þátt í þeim nátt-
úrufræðislegu og landafræðislegu rannsóknum, sem eru prýði þess-
ara tíma, og allar mentaðar þjóðir keppa að vera sem fremstar í.
En af því að virðing vor yxi meðal þjóðanna mundu miklir hags-
munir leiða fyrir landið, því þá mundi miklu fleiri fýsa að sjá
landið og eiga margskonar viðskipti við okkur; en af þeim litlu
viðskiptum sem eru á komin við Englendinga má þreifa á því,
að okkur er það í mesta hag, að þau aukizt sem mest og nái
til sem flestra.
Það er kunnugra en frá þurfi að segja, hversu útlending-
um segist rangt frá Íslandi, þjóðinni og háttum vorum, og hafa fáar
jarðfræðislegar rannsóknir útlendra manna komið að verulegum
notum sökum fljótrar yfirferðar og ókunnugleika á landi og þjóð,
hefir og málið mjög hindrað þá; þær fáu bækur sem Íslendingar
hafa sjálfir samið um landið bera því mjög af hinum útlendu frá-
sögum um það einsog vonlegt er, og er því vonandi, að menn
gæti þessa þá valinn verður á sínum tíma vísindamaður til opt-
nefndra rannsókna. — Til þvílíkra jarðfræðislegra og landfræðis-
legra rannsókna er nú árlega veitt stórmikið fé í öllum mentuð-
um löndum, og eru við þær settir margir embættismenn, „ríkis-
jarðfræðingar“, sem ferðast og rannsaka á sumrum, en rita bæk-
ur og gjöra uppdrætti á vetrum, og við og við eru þeir skyldir
að fara til annara landa til þess að sjá, hvernig vísindin
standa þar og bera sig saman við erlenda vísindamenn svo þeir
ekki standi í stað. Í Stokkhólmi er „geologisk bureau“, sem
sænska ríkisþingið veitir rúmar 100,000 kr. til á ári, auk þess er
engu minna fé veitt til landmælinga og til að rannsaka námur;
mikið fé er og gefið til vísindalegra rannsókna, er lúta að land-
búnaði. Norðmenn gjöra slíkt hið sama, og jarðfræðis-uppdrættir
af Noregi og bækur þar að lútandi, sem út hafa komið á seinni
tímum, eru ágætar. Hvergi eru þó eins stórkostlegar jarðfræðis-
legar rannsóknir framkvæmdar einsog í Austurríki, og „die
geologische Reichsanstalt“ í Wien hefir verið öðrum fyrirmynd.
Slíkar stofnanir eru og á Prússlandi, Sachsen og víðar á Þýzka-
landi, í Schweiz, Hollandi, Belgíu, Spáni og eigi sízt á Englandi,
Skotlandi og Írlandi. Í Bandaríkjunum veitir þingið í Wasington
mikið fé árlega til almennra jarðfræðislegra rannsókna, og auk
þess eru sérstakir embættismenn í jarðfræði í hverju sambands-
ríki; eins er í nýlendum Englendinga, í Kanada, á Kaplandi,
Nýja-Hollandi og Nýja-Sjálandi, og þó einna stórkostlegast á
Indlandi, þar sem til þessara rannsókna er varið 3—4 millíónum
króna árlega. Hollendingar hafa jarðfræðislegt „Institut“ á Java,
og á Japan er farið að framkvæma miklar jarðfræðislegar rann-
sóknir og hafa þangað verið fengnir þýzkir vísindamenn.
Það væri víst heppilegast að byrjað væri nú sem allra fyrst
að rannsaka einstök tiltekin héruð, því eigi dugir að fara yfir
mjög mikið svæði aðeins að nafninu til og hroða því af; hin ná-
kvæma rannsókn á minni hluta gefur miklu áreiðanlegri og þýð-
ingarmeiri árangur fyrir landið og vísindin en fljótleg yfirferð á
stórum héruðum.
Vér skorum á héraðsfundi þá, er haldnir verða í kjördæm-
um landsins áðuren þingmenn fara að heiman, að taka þetta
mál til íhugunar og fela þingmönnum það til flutnings á þingi,
svo að hæfilegt fé verði veitt til téðra rannsókna á næstu fjár-
hagslögum, og treystum vér því, að þjóð og þing verði samtaka
um að gæta hagsmuna, skyldu sinnar og sóma í þessu efni, og
sýni með því þjóðunum, að vér Íslendingar viljum verða þeim
samferða á vegi framfara og mentunar eptir megni, og að það
var aðeins „injuria temporum“, sem helti oss úr þeirri fríðu
samferð um tíma,
„Því andinn lifir æ hinn sami,
„þótt afl og þroska nauðir lami.
„Mentanna brunni að bergja á
„bezta skal okkur hressing ljá“.
Ritstjórinn.
Fréttir.
Úr Húnavatnssýslu síðast í marz.
Þessi vetur hefir verið hinn harðasti, er menn muna eptir,
bæði með jarðleysi og frostgrimdir, svo heita má að öllum skepn-
um hafi verið gefið inni víðast í Húnavatnssýslu, frá veturnóttum
til þessa. Nú er jarðlaust yfir alla sýsluna og margir orðnir
heytæpir, en fáir skorið en af heyjum, og var það óráð að skera
eigi í tíma, þegar harðindin dundu á, eitthvað af tríppa-rusli,
sem sumir fýsast í að eiga, en setja lífsbjargarskepnur sínar
í hættu fyrir með fóðurskort. Víða er dregið fóður við skepnur
til þess að reyna að komast með heybjörg lengra eða skemra
fram yfir einmánuð. Margir munu dragast þannig með skepnur
sínar fram um páska, — en batni þá eigi lítur út fyrir talsverð-
an fellir.
Eg hefi heyrt, að skoðun á heyjum hafi í flestum hreppum
sýslunnar verið framkvæmd eptir skipun sýslumanns, en þar sem
skoðunarmenn réðu til að skera af heyjum, þá var þeim eigi hlýtt.
Hvernig fer þá fyrir sýslu- og hreppsnefndum í framkvæmdinni
með að reyna að koma í veg fyrir hallæri og þar af leiðandi
vandræði? Ekki er skortinn að óttast meðan lífsbjargar-skepn-
ur lifa, þó færri væru en nú eru, og gætu haldist við hold með
fullum afnotum. Hvað hefir fremur ollað landinu eyðileggingar
og apturfarar en skepnufellirinn? Búskapurinn er á altof völtum
fæti með öllum framfarahuganum, þegar öllu liggur við að falla á
einum hörðum vetri; heyin eru hinn vissasti ábyrgðarsjóður fyrir
landbúnaðinn, og allir ættu að stunda að safna heyfyrningum í
góðu árunum til undirbúnings undir hin bágari, og það eigið þið
blaðamennirnir að brýna fyrir almenningi að við hafa þá forsjáln-
isreglu. Eg hefi heyrt að hreppsnefndin í Svínavatnshrepp hafi
skipað tvær skoðanir á heyjum og framkvæmt þær með þeim á-
setningi að þeir heybyrgari hjálpuðu þeim sem komast kynni í
heyskort og að eitt skyldi þar yfir alla ganga meðan auðið væri,
og hafa þar nokkrir komizt í heyþrot en jafnframt verið hjálpað
svo þeir gætu gefið á sumarmál með því að flytja hey heim til
sín, og er álitið að hreppurinn í heild sinni geti gefið öllum pen-
ingi vel til sumarmála með sömu harðindum og sumir lengur, sem
þá kynnu ennþá geta miðlað öðrum heyi, og er hreppurinn tal-
inn með þeim byrgustu í sýslunni, enda er félagsskapur þar sagð-
ur með bezta móti og stjórnsöm hreppsnefnd, og er vanalega
heill sveitanna undir því komin þegar þvílík vandræði bera að
höndum.
Úr Ísafjarðarsýslu ⅔ 81.
Héðan er fátt að segja, nema hin sömu framhaldandi harð-
inði, alment heyleysi og bjargarskort. Blotinn eptir nýárið varð
mörgum að falsi, sem hættu þá við að skera. 30. janúar og nótt-
ina eptir var einhver mesti norðaustanbylur, sem eg hefi lifað; of-
viðrið og fannkoman fjarskalegt. Þá brotnuðu og fuku bátar og
skip mjög víða, hús og hey skemdust, og hjallar við sjó fóru
nokkrir. Sira Eyólfur á Melgraseyri misti þá gamlan timburhjall
með öllum kornmat sínum, — í haust í áhlaupinu 17. sept. hafði
hann mist 30 fjár og 2 hesta. Kirkjan á Núpi í Dýrafirði fauk
alveg 30. janúar, og Sandakirkja skektist. Vestur í Arnarfirði var
auð jörð, og kom svo mikið grjótflug, að margar jarðir skulu þar
af vera stórskemdar og jafnvel eyddar, stórir steinar færðust lang
til, gluggar brotnuðu og grjót kom inni baðstofur.
Einn maður hefir orðið úti af Langadalsströnd, og ýmsa
kalið í hörkunum. Ísalögin eru orðin fjaskaleg og má ríða alla
firði, og vertíð vor í Bolungarvík sýnist ætla að verða arðlítil, þó
varð þar fiskvart nú fyrir skömmu suður á hafi, en það helzt eigi
við fyrir frostinu, sem í dag er enn 11° R.
Nýlega deyði Sigríður Guðmundsdóttir, kona kaupmanns
Magnúsar Jochumssonar á Ísafirði.
Vorpróf
á Möðruvallaskólanum 25.—29. apríl 1881. Prófdómendur séra
Arnljótur Ólafsson og prófastur Davíð Guðmundsson.
2. bekkur:
1. Jónas Jónsson, 2. Jón Guðmundsson, 3. Jón Sigfússon,
4. Magnús Blöndal, 5. Hallgrímur Jónasson, 6. Páll Jónsson.
7. Pétur Jakobsson, 8. Hannes St. Blöndal, 9. Guðmundur
Guðmundsson, 10. Matthías Ólafsson, 11. Ögmundur Sig-
urðsson, 12. Björn Árnason, 13. Friðbjörn Bjarnarson,
14. Jóhann Gunnlögsson, 15. Páll Bergsson, 16. Jósep Jakobs-
son, 17. Jón Jónsson, 18. Jón Hallgrímsson, 19. Ásgeir Sig-
urðsson, 20. Guðmundur Einarsson, 21. Ásgeir Bjarnarson
(hann var veikur meiri hluta prófsins).
1. bekkur:
1. Stefán Benidiktsson. 2. Sigurður Einarsson, 3. Brynjólfur Bergs-
son, 4. Snæbjörn Arnljótsson, 5. Benidikt Þórarinsson, 6. Brynj-
ólfur Bjarnason, 7. Erlendur Sigurðsson, 8. Ólafur Jónsson,
9. Ólafur Thorlacius, 10. Gísli Gíslason, 11. Sturla Jónsson,
12. Þorsteinn Jónsson, 13. Gunnar Helgason. (Tveir hinir síðast-
töldu voru veikir við meiri hluta prófsins. Skólapiltur Páll
Bjarnason var veikur síðari hluta vetrar).
Prófið var alt skriflegt og luku prófdómendur eindregnu lofs-
orði á frammistöðuna. Vér höfum nokkuð kynt oss spursmálin
við prófið, og virðist oss úrlausnir pilta alment lýsa furðanlegum
andlegum þroska eptir svo stuttan tíma.
— Nýlega kom hingað maður af Sléttu og sagði hann allan
hafís hafa rekið þaðan um fyrri helgi í suðaustanveðri og ekki
sá hann heldur neitt til hafíssins af Tunguheiði, hvorki fyrir
Tjörnesi eða útaf Skjálfandaflóa.
Hér á firðinum er ísinn nú grotnaður í sundur og víða með
rifum, en autt innað Hrísey. Tvö kaupskip hafa sézt á siglingu
úti fyrir firðinum, og hafa selaskyttur skýrt þau „Ingibjörgu“ og
„Rósu“ ?
Eigandi og ábyrgðarmaður: Skapti Jósepsson, cand. phil.
Prentari: Björn Jónsson.

*) Sigurður Gunnarsson nefnir það (í Norðanfara, 15. árg.,
1876, bls. 73), að uppsprettur Jökulsár séu vestanvert við
Kverkfjöll en ekki við Kistufell og segist hafa farið þar
yfir aðalfarveg árinnar með Gunnlaugssen, en liklega hefir
árrenslið fallið úr á uppdrættinum þegar hann var prent-
aður í Kaupmannahöfn.

**) Mývetningar kalla eldgígi hveri og hefir það stund-
um valdið misskilningi; eptir að Mývetningar fóru til
Dyngjufjalla 1875 og höfðu séð gígina þar, en kallað
þá í lýsingunni hveri, héldu menn annarsstaðar að það
væri vatnshverir og í sunnlenzkum og útlendum blöðum
var talað um hve merkilegt það væri að fundinn væri
stærri hver en Geysir.

***) Norðanfari 1876, bls. 105—106.

****) Íslendingur, III. bls. 81—93.

*) Ferðabók Eggerts og Bjarna, II., bls. 768—770.

**) Watts: Snjoland or Iceland, its jokuls and fjalls. London
1875, bls. 93—96.

***) í Norðanfara. 17. árg., bls. 84, er mjög óljós lýsing af upp
tökum Skaptár eptir sögn manna er komu þangað.

*) Kristnisaga kap. 10. í Biskupasögum I. bls. 22.

*) Ný Félagsrit, IV., bls. 90.
