FJALLKONAN

7. BLAÐ.
REYKJAVÍK, 13. APRÍL
1886.
Lausn frá prestsskap. 10. apr. er síra Jóni Brynjólfs-
syni í Kálfholti veitt lausn frá prestskap.
Óveitt prestakall 12. þ. m. Kálfholt (1089).
Tíðaerfar. 28. marz brá til norðanáttar hér sunnan-
lands og gerði ofsa-norðanrok í viku. Síðan hefir verið
regn öðru hverju, enn snjóvarð til fjalla.
Aflabrögð. Hér við Faxaflóa eru nú heldr álitleg afla-
brögð, og virðist sem fiskr gangi nú grynnra og dreifðari
enn um mörg undanfarin ár. Þakka margir það fiski-
veiðasamþykktinni.
Á Eyrarbakka góðr afli er síðast fréttist.
Á Austfjörðum hefir verið síldarafli góðr í vetr og
þorskafli kominn er síðast fréttist.
Við Ísafjarðardjúp góðr afli i síðustu fréttum.
Íslenzku fiskiskúturnar afla vel, og hákarlaskúturnar
sömuleiðis. »Gylfi« kom 30. f. m. með 105 tnr. lifrar og
»Reykjavíkin« 9. þ. m. aftr með 99 tnr.
Brot gegn fiskiveiðasamþyktinni hér við sunnanverð-
an Faxaflóa hafa orðið almenn, og er mælt að yfir 40
formenn hafi lagt net fyrir utan marklínuna. Sýslum.
(Kr. J.) áleit netin upptæk og skipaði fyrir um upptöku
þeirra, enn amtmaðr áleit, að til þess þyrfti dómsúrskurð
og landshöfðingi skar svo úr, að netin yrði eigi tekin upp,
þar sem það er eigi ákveðið í samþykktinni, heldr yrði að
höfða mal gegn inum brotlegu mönnum. Þessum úr-
skurði landshöfðingja hafa sumir um kent, að svo margir
hafa brotið samþykktina, enn það virðist með öllu ástæðu-
laust. Hitt er sannara, að formennirnir látast hvorki
skilja gagnsemi samþykktarinnar né það, að hún hefir
sama gildi sem lög.
Skipströnd. Tvær fiskiskútur strönduðu fyrir skömmu,
önnur í Þorlákshöfn, og komust skipverjar allir af, enn
hin í Selvogi, og fórst þar öll skipshöfnin.
Tvær frakkneskar fiskiskútur eru enn fremr nýstrand-
aðar. Önnur þeirra, loggerta, »Indepedant«, 60 tons,
sigldi upp í Reykjavík í norðanveðrinu um daginn, og
verðr seld við uppboð 19. þ. m. Hin kom brotin inn að
Kleppi við Reykjavík, skonnorta, »Adele«, 109 tons.
Slys og manntjón. 7. þ. mán. sigldi frakknesk fiski-
skúta á tólfæring frá Gerðakoti á Miðnesi og braut hann
í sundr, en mennirnir björguðu sér með naumindum upp
á skútuna, nema tveir, er bjargað var af íslenzku skipi,
og einn, sem drukknaði, Árni Guðmundsson frá Kirkjubæ.
Formaðr á skipinu, sem brotnaði, var Tómas bóndi Eyj-
ólfsson í Gerðakoti. Enginn efi þykir á, að Frökkum sé
slysið eingöngu að kenna.
Snjóflóð hljóp á bæinn Sævarenda í Fáskrúðsfirði 1.
febr. Fólk sem svaf uppi á lofti komst út um glugga,
enn 4 menn er sváfu undir loftinu týndu lífi.
Mannalát. Í jan. andaðist að Sjávarborg í Skaga-
firði prestsekkja Elínborg Pétursdóttir, alsystir Péturs bysk-
ups Pétursonar og þeirra bræðra, 80 ára að aldri.
28. marz lézt í Reykjavík amtmannsekkja frú Þórunn
Hannesdóttir ekkja eptir Bjarna amtmann Thorsteinsson
(† 1876), enn dóttir Hannesar byskups, fædd 30. júlí
1794, og því nær 92 ára gömul. Bjarni amtmaðr maðr
hennar varð nær 96 ára. fleirra synir eru þeir Árni Thor-
steinsson landfógeti og skáldið Steingrímur Thorsteinsson,
kennari við latínuskólann.
Þingmenska síra Þorkels Bjarnasonar.
Í 1. bl. Ísaf. þ. á. birtist greinarkorn eftir Guðmund
bónda Magnússon í Elliðakoti, er hann kallar »þing-
mensku fyrir Gullbr. og Kjósarsýslu«.
Guðm. fer því fram í þessari grein sinni, að síra Þor-
kell hafi brugðizt trausti kjósenda sinna, eða snúizt önd-
verður gegn þeim á síðasta þingi. Vér erum á annari
skoðun. Hvað stjórnarskrármálið snertir, þá vitum vér
ekki til að kjósendur hans hafi óskað þess af honum, að
hann fylgdi þannig lagaðri stjórnarskrárbreytingu, sem
samþykt var á síðasta þingi, og það er ekki satt — eftir
þingræðu síra Þorkels að dæma - að hann hafi enga stjórn-
arskrárbreyting viljað. Enn hvað sem máli þessu líðr,
sem víst eru mjög deildar meiningar um, þá kemr nú til
að vega og meta kosti síra Þorkels móti því, hvernig
hann þykir hafa brugðizt í stjórnarskrármálinu. Síra
Þorkel má með sanni nefna þingmann almennings.
Hann hefir á þingi fylgt fram af kappi öllum þeim
málum, sem miða að því, að bæta atvinnuvegi lands-
manna og efla mentun alþýðu. Í kyrkjumálum hefir
hann verið því meðmæltur, að sóknarband væri leyst, og
að söfnuðir fengi að kjósa presta sína, og aldrei hefir
hann - þó prestr sé — reynt að toga skækil stéttarbræðra
sinna fram um of. Hann fylgdi því fast, að amtmanna-
embættin væri lögð niðr. Hann mun hafa verið einn
með þeim fremstu þeirra manna, er 1883 vildu færa laun
embættismannanna niðr, og jafnan verið mótfallinn launa-
bótum. Að hann hugsi meira um hag almennings — sem
þingmaðr - enn sínu eigin hag, það vonum vér að laxa-
lögn þau, er hann barðist fyrir á síðasta þingi, sýni ljóslega.
Vér ætlum því að hann, sem þingmaðr, eigi alt annað
skilið af alþýðu, enn að einn af hennar flokksmönnum lýsi
yfir því, að hann hafi brugðizt trausti kjósenda sinna.
Sérstaklega höldum vér, að menn hér við Faxaflóa ættu
að vera honum þakklátir fyrir það, að hann bæði talaði
og greiddi atkvæði móti kaffitollinum í sumar — sem
öllum, er það gerðu — sem eftir því, er til hagar hér,
hefði orðið næsta þungbær fátæklingum, sem margir eru.
Það er ekki svo að skilja, að vér ekki viðurkennum
Kristján sýslumann sem góðan mann, réttsýnan sem
yfirvald og lipran lagamann, enn um skoðanir hans á
þjóðmálum er oss ókunnugt, enn honum mun verða létt
að komast að þingmennsku, ef vilji og ástæður hans
leyfa, þó ekki væri kastað jafn-nýtum þingmanni, sem
síra Þorkell er, þegar á alt er litið. - 20/2 '86.
G. Gíslason. Halldór Jónsson. Kolb. Eyjólfsson.
Athugas. ritstj. Enginn mun bera á móti því, sem
þessir heiðruðu kjósendur síra Þorkels og gömul sóknar-
börn hans segja um góða framgöngu hans á þingi í
ýmsum málum. Enn þrátt fyrir alla hans þingmann-
legu kosti, er mjög hæpið, að hann nái nú kosningu,
þar sem hann er alveg móthverfur allri stjórnarskrárendur-
skoðun að sinni. Annars mun flestum þykja nóg kom-
ið í blöðunum um þingmennsku þessa þingmanns og
politiskar skoðanir hans, þó »Fjallkonan« sneiði hjá því
máli, enda er ekki rúm í henni fyrir slíkar þrasgefnir.
Heyr endemi!
Hafið þið heyrt ódæmin! Sýslumaðurinn í Barða-
strandarsýslu kvað ætla að gefa kost á sér sem þingmaðr
fyrir sýslu sína! Líkindi til að hann ætli að læra ís-
lenzkuna fyrst hjá Holger Clausen!
22/3 '86

Um ísfirsk alþingismannsefni.
(Eftir Ísfirðing.)
Herra ritstjóri! — Það, sem nú má teljast méð inu
efsta á dagskrá tímans hér í sýslu er það, hverja skuli
kjósa fyrir alþingismenn á næstkomanda sumri; enda er
það málefni, sem menn ættu að láta sér vera alvarlega
um hugað, að yrði sem bezt úr hendi leyst, og láta ekki
vináttu, virðingagirni né því um líkt villa sjónir fyrir
sér í þessu tilliti, eins og oft hættir við, heldr kjósa
þann, sem til þess virðist hæfastr, jafnvel þótt það væri
fjandmaðr, að eins hafi hann góða þingmanns kosti til
til að bera. Vér Ísfirðingar höfum eigi völ á mörgum
álitlegum þingmannaefnum, enn þó vil ég til greina hverj-
ir þykja líklegastir; og vil ég leyfa mér um leið, að fara
nokkurum orðum um hvern þeirra. Ég ætla þá fyrst að
byrja á sjálfu yfirvaldinu, Skúla Thoroddsen, er má álíta
ágætismann í sinni stétt og sem flestum mun þykja inn
bezti sýslumaðr af þeim, sem hér hafa verið um langan
tíma; hann mundi fyrstr manna hér í sýslu verða kosinn
til alþingis, ef aldr hans eigi væri því til fyrirstöðu í þetta
sinn. Þá er síra Sigurðr Stefánsson í Vigri; hann er lík-
legast ið álitlegasta þingmannsefni vort; enda þótt sumir
séu hræddir um ef til vill að honum muni kippa í kyn
presta; enn vér fáum aldrei þann mann sem ei má eitthvað
að finna; verra er, að kvisast hefir, að hann hafi verið á
móti stjórnarskránni á Þingvallafundinum næstliðið sumar.
Þar næst má gefa þess, að heyrst hefir, að Dýrfirðing-
ar ætli að styrkja mann frá sér til alþingis, Matthías
Ólafsson í Haukadal; enn mér liggr við að efa, að hann
geti náð þingsetu aldrs vegna; að öðru leyti skal ég
láta það ósagt hvernig hann muni reynast. Síðan vil
og minnast á ina gömlu alþingismenn vora, Þórð og
Þorstein; hvorugr þykir góðr sem alþingismaðr, enn
Þórður þó betri; flestir munu vera ánægðari yfir því, að
eta brauð frá Þorsteini úr »bakaríinu«, enn að lesa ræður
hans af alþingi. Gunnari bónda í Skálavík halda sum-
ir fram sem alþingismannsefni, enn ekki er ég á sömu
skoðun; hann er, að mínu áliti, maðr málstirðr, eintrján-
ingslegr, og hefir það í fari sínu, er menn nefna höfð-
ingjahylli; svo ég efa stórlega, að hann kæmi sem heppi-
legast fram í velferðarmálum landsins; mér getr því ekki
komið saman við »Röddina úr Ísafjarðarsýslu« (sjá »Þjóð-
ólf« f. á.) um það, að hafa hann fyrir þingmann. Sé
það satt, að Jón Ólafsson í Reykjavík mundi vera fáan-
legur fyrir alþingismann þessarar sýslu, er eigi áhorfsmál
að menn kjósi hann og síra Sigurð; enn að öðrum kosti
síra Sigurð og annaðhvort Matthías eða Þórð. Þannig
er mitt álit um þingmannaefni vor; ég hefi nú talað
hispurslaust um hvern þeirra; og vildi ég að þessar línur
mættu verða til þess, að vekja einhvern af sýslubúum
mínum til athygli í téðu efni.
Hítardalr.
Þú suður-áttar blíði blær,
sem bárur lætur vaka
og fundi minna fjalla nær,
þars fríðir svanir kvaka
á blárri tjörn í djúpum dal
um daga sumars heita;
ég öfunda þig ætíð skal
unz aftur þangað leita.
Æ! lyftu mér nú litla stund
á loftsins vegu bláa
og flyt mig yfir Faxa-sund,
enn fjalls á bungu háa
þá settu mig, er sólin kær
af svölum stígur bárum
og blikin hennar brotna skær
í blóma næturtárum.
Þar blasir við mér bæjafjöl
og birkirunna-sægur
á ýmsum bletti' um eldhraun köld,
þar andblær morguns hægur
sér leikur dátt við laufin hrein
enn litlir þrestir kvaka,
sem lyfta sér af grein á grein
og glitvængjunum blaka.
Í norðri sé ég Hítárhólm,
þars hetjan bygði garða,
sem Göndlar veður átti ólm
við arfann Kolbeins harða;
þar Hvítingshjalla háir enn
sig hefja vestan ána,
og vorrar tíðar minna menn
á Bærings nafn hins dána.
Þar steypast gil af blárri brún
og bunu-tærar elfur
í Hítarvatn, enn röðulrún
í rokum úða skelfur,
og Hítará um hamraþröng
í höfgum veltu" bárum;
hún hefir sér þau grafið göng
á geysi-mörgum árum.
Til vesturáttar eg mér sný
þar augum mæta tindar,
þeir höfuð bera skarpt við ský,
þá skæðir lemja vindar,
enn undir fótum sandfell svart
þeir síð og árla troða;
þar blikar aldrei blómaskart
við blíðum sólarroða.
Þar hrikaleg er sjón að sjá,
hvar svalgrár fossinn hrynur
af eldhraunsröst um gljúfur grá,
hún gnötrar við og stynur.
Hann kveður óð um örlög köld
og ólánsnornir dimmar,
sem forna tíma frægstan höld
með feiknastaf hrjáðu grimmar.
Hér lifði Grettir útlegð í
í auðu fjallaranni,
og engin vinar-höndin hlý
þar hlúði frægðar manni;
þótt andvörp stigið hafi heit
frá hjarta, þraut sem reyrði,
þá um þau maður enginn veit,
því að eins drottinn heyrði.
Við raust um horfna hetju öld,
þar hamrabúinn kveður
og minnir oss á feðra fjöld,
sem Fjölnis háði veður.
Hún hristi af sér ólög hörð
og illa þrældómshlekki,
að öðrum kosti hún kraup að jörð,
enn kúgast lét hún ekki.
Mér ægir þessi ógnamynd
í auða fjalla-salnum,
og fylgi þér in litla lind,
sem leitar fram úr dalnum;
þar grær í rjóðri rósablóm,
sem röðulgeislar hlúa,
þar syngja fuglar unaðs-óm,—
þar óska' eg helzt að búa.
Guðlaugur Guðmundsson.
Áminning um sullaveikina.
Herra ritstjóri! - Björn búfræðingur Bjarnarson hefir sent mér
eftirfylgjandi grein og getið þess um leið, að ef ég vildi, mætti
og auglýsa hana í blöðunum og geri ég það hér með, því
greinin er sannarlega eftirtektarverð. Ég vildi óska, að sem
flestir leikmenn rituðu um það í blöð vor, sem þeir hefðu tek-
ið eftir þessu máli viðvíkjandi. Hvílík blessun væri það eigi
fyrir þjóð vora, að losast við þennan hryllilega sjúkdóm - enn
þetta verðr eigi nema því að eins að Íslendingar hafi meiri
varúð á umgengni við hunda enn hingað til. Sérhver húsbóndi FJALLKONAN
27
sérhver húsmóðir ætti stranglega að banna nokkrum hundi að
koma inn fyrir bæjardyrnar og aldrei leyfa börnum að leika
sér að hundi. Mig stórfurðar á því, hversu margir eru hugs-
unarlausir um þetta, þrátt fyrir margítrekaðar áminningar; ef
að almemnningr hefði átt kost á að sjá, hvernig líkami sulla-
veiks sjúklings getr litið út, þegar hann er opnaður og skoð-
aður, þá er ég sannfærir um að engum mundi líða sú sjón úr
minni. Leggjumst því á eitt ungir sem gamlir að leitast við af
fremsta megni að útrýma þessum ófögnuði af landi voru.
J. Jónassen.
Grein Björns hljóðar þannig:
»Takið eftir! Eg ætla að segja eina sullasögu. Það
var á einum bæ hér í hverfinu alinn upp hvolpur. Þeg-
ar hann var um það fullvaxinn, var þar alið heimalamb.
Um sumarið voru þeir fóstbræðr, hvutti og hrúzi; þeir
léku saman, lágu saman — voru oftast saman. Hvolpr-
inn var ormaveikur. Hann var mjög fylgisamr húsmóðr-
inni, í búri og eldhúsi, og við öll ritstörf, eins og
hvolpum er títt — og þótti víst eðlilegt og náttúrlegt.
Lambinu var slátrað að áliðnu sumri. Vinnukona sú,
er þvó innan úr því, er nú mitt hjú, og segir hún, að
taldir hafi verið yfir fjörutíu sullir úr því, er auðsæir
vóru.
Enn það er verst við þessa sögu, að hundrinn er enn
lifandi, og eru þó húsbændr Hans skynsamt fólk og í
miklu áliti. — Þetta sýnir, hvé ilt er að brjóta bág við
gömlum ávana, hvé menn eru skeytingarlausir í því, að
taka til greina aðvaranir og áminningar um varúð gegn
sullaveikinni. Húsbóndi, sem uppvís yrði að því, að
vilja byrla eitri fæðu heimamanna sinna, mundi óðara
dreginn fyrir dóm og látinn sæta ábyrgð. Enn að ala
ár eftir ár sullaveikan hund, sem vellur út í eitraðri ó-
lyfjan, og hefir þó umgang um hýbýli manna, ofan á
matarílátum og matvælum, á því segist ekkert, þó börn
eða hjú bíði bana af!
Mér hefir oft dottið í hug, að hundum skyldi ætla
sérstakt skýli, eigi síðr enn öðrum alidýrum. Og svo
mun vera víða erlendis. Enn ég hefi eigi þorað að
koma upp með það. Það mundi þykja, ef ekki hlægi-
legt, þá þó alveg óþarft, fyrst þess hefir eigi þótt þurfa
hingað til - og enginn mundi vilja gefa því gaum.
Enn eitt vildi ég benda á: Að ætla hundum verustað
í eldsneytisskýlinu eða því húsi, sem brensli er geymt í.
Þá gengr það, sem hundarnir liggja í, gegn um eldinn,
og má vera að þá saki minna, ef hundar eru veikir, enn
að þeir liggi í fjárheyi eða inni í baðstofu.
Enn vanalega eru hundar ekki svo dýrir hér á landi
að horfandi sé í, að drepa undir eins hvern þann hund,
sem vart verðr við að sé ormaveikur. Og hver slíkr
hundr ætti að vera réttlaus, dræpr, hvar sem sæist hann.
Hvanneyri, 15. Marz 1886. Björn Bjarnarson."
Framför í handlækningu. Dr. Georg F. Shrady,
aðstoðarlæknir við sjúklingahús eitt í Newyork,
hefir fyrir skömmu gert tilraun þá, sem hér skal
greina.
Bertha Kistlar er um tvítugt. Þegar hún var 5
ára, var hún til lækninga hjá fáfróðum lækni á
Þýzkalandi. Hann áleit að krabbekent mein væri
í vinstri kinn hennar, enn það reyndist síðar annað.
Hann skar því meinið, enn við uppskurðinn aflagað-
ist andlit barnsins, og varð eftir stór hola í kinninni
og munnrinn og nefið skektist. Fyrir tveim árum
kom Bertha til dr. Shrady og spurði, hvort nokkuð
væri hægt að lagfæra þetta. Hún var fátæk vinnu-
stúlka; beiddist inntöku á sjúklingahúsið og að mega
borga kostnaður við tilraunina með vinnu sinni.
Dr. Shrady gaf henni litla von um bót meina sinna,
enn lét þó loks til leiðast, að gera tilraun til, að búa
til á hana nýtt andlit. Að litlu liðnu var gerð fyrsta
tilraun eða uppskurður og sextán aðrir á eftir, smátt
og smátt á árinu. Mestr hluti andlitsins var endr-
nýjaðr með því að flytja til hold frá næstu pörtum
þess, þó án þess að losa það alveg frá. Merkasta
stigið í lækningunni var það, að fylla holuna með
holdi. Til þess þurfti stóra flipu af skinni. Dr.
Shrady fór þannig að: Skinnflipan var skorin úr
vinstra handlegg stúlkunnar, og að nokkuru leyti
losuð frá, fyrir ofan alnboga. Skurðr var og gerðr
í framhlið vísifingrs hægri handar, frá efstu liðamót-
um, kring um greipina til þumalfingrs. Hendin var
síðan lögð utan um handlegginn og röð sú á skinn-
flipunum, sem losuð hafði verið, var saumuð inn í
skurðinn á hendinni með hármjóu silfurþræði. Hendi
og handlegg var haldið óhreyfanlegum með um-
böndum. Hér um bil viku á eftir var skinnflipana
gróin við hendina, enn mesta næringu fekk hún
samt frá handleggnum. Þá var flipan skorin smátt
og smátt frá handleggnum, til þess að ná til hennar
næringarstraumnum frá hendinni, og þegar nær því
var búið að skera hana frá handleggnum, var það
höndin enn ekki handleggrinn, sem hélt henni lif-
andi. Þegar þetta varð ljóst, var flipan til fulls
skorin frá handleggnum. Örkumlaða skinninu á
vinstri kinn var þá lyft upp, hendin með viðgrónu
flipunni var borin upp að andlitinu og röð flipunnar
komið fyrir undir gamla andlitsskinninu. Hendinni
var haldið í kyrð með umbúðum. Eftir þrjár vikur
var flipan orðin föst við andlitið. Næringarstraumin-
um var breytt með því, að skera flipuna smátt og
smátt frá fingrinum ; þegar hún var laus við hendina
myndaði hún nýja kinn á stúlkuna. Dr. Shrady
annaðist lækninguna með miklum áhuga, og naut
að lokum þeirrar ánægju, að ganga úr skugga um,
að hægt er að flytja þannig hold frá einum parti
líkamans til annars með því, að hafa hendina fyrir
miðil.
Nú komu nýir erfiðleikar. Andlitsfallið var
reyndar orðið heilt, enn munnrinn hafði dregizt svo
mjög til hliðar, að munnvikið var komið nær því
ofan undan nefinu. Dr. Shrady þurfti því að
stækka hann til annarar hliðar, enn sauma hann
saman hinum megin. Þegar það var búið, vóru
varirnar sniðnar og færðar í lag. Þá vóru horfnar
allar menjar skemmdanna. Þetta var tuttugasti
skurðurinn; með honum var verkinu lokið og ekki
annað eftir enn að græða.
[þýtt úr: „The illustrated Weekly Telegraph, Saturday
September 5, 1885“.]
Um notkun talþráðar á sjó. Maðr einn, sem átti heima
í stórborg og hafði talþráð (telefon) til að talast á við
skiptavini sína, var eitt sinn í sjóförum. Þegar komið
var langt frá landi, stökkr hann í ofboði til skipstjóra og
segir: »Hr. skipstjóri, þér hafið líklega talþráð hérna á
skipinu. Eg leyndi að segja skrifaranum mínum áríð-
andi skipan; væri gott þér vilduð lána mér talþráðinn
til að tala við hann snöggvast.«
Þessi saga stóð í ensku blaði í haust til að sýna, hvé
maðrinn hefði verið fákænn að halda að þannig mætti
nota talþráð úti á hafi. Enn í febrúar í vetr er skýrt
svo frá í sama blaði:
Prófessor Bell, sem fyrstr fann talþráðinn, hefir feng-
izt við að hafa vatn fyrir rafmagnsleiðara, og hefir gert
merkilega uppfundning. Honum reynist, að ef skip hefir
málmþráð í eftirdragi, er festr sé við rafmagnsvél í skip-
inu, þá myndist rafmagnssveipr umhverfis skipið,
svo stór, að þráðurinn er hálft þvermál (geisli) sveipsins.
Ef þráðurinn er ein ensk míla á lengd, þá siglir skipið í
rafmagnssveip, sem er 2 mílur að þvermáli og rúmar 6
mílur að ummáli. Hafi nú annað skip sama útbúnað og
sveipirnir snerti hvor annan, þá geta skipverja talazt við
28
FJALLKONAN.
með talþræðinum. Próf. Bell hefir góða von um að
þetta megi heppnast. Þá má á sama hátt leggja talþráð
úr landi á sjó út, og geta þá sjómenn á ferðum sínum talað
við menn í landi.
Fundin fornbók. Fyrir skömmu var verið að gera við
gamla timburkyrkju í Hopperstad í Sogni í Noregi. Í
vegghvolf (niche) í kirkjunni fanst bók mjög gömul. Í henni
vóru sex blöð, öll úr vaxi. Milli þeirra vóru þunn bæki-
viðarspjöld með þykkum jöðrum, til að varna því, að letr-
ið gæti máðst, þegar bókin væri aftr. Letrið er ritað
með oddmjóum stíl, og er enn vel læsilegt. Eftir stafa-
gerðinni að dæma, er bókin rituð eigi síðar enn á 13.
öld, enn sumt fyrr. Þetta eru annálar smábæjar nokk-
urs, og fer á eftir langt safn af dýrasöfnum á latínu
með norrænni (íslenzkri) þýðingu. Bókin er bundin í
tréspjöld og leðr. [þýzkt blað]
Reykjavík, 13. apríl.
Búnaðarfélag suðuramtsins hélt fyrra ársfund sinn 5. þ. m.
Forseti H. K. Friðriksson skýrði frá framkvæmdum fél. og
efnahag; sjóðr þess var við síðustu árslok 17715 kr. 81 e; Sveinn
búfræðingr var ráðinn í þjónustu fél. sem áðr og Sæmundr
Eyjólfsson til að ferðast í Skaftafellssýslu. Hermann Jónasson
búfræðingr kom með tillögu um að félagið styrkti unga menn
til að nema kvikfjárrækt í Þingeyjarsýslu; var það samþ. og
ákveðin til þess alt að 200 kr. styrkr á þessu ári og inu næsta.
Verðlaunanefnd kosin: Björn ritstj., Zoёga kaupm. og Dr. Jónas-
sen. — Margt var fundið að stjórnarathöfnum félagsins. Dr.
J. J. kvartaði yfir, að félagsskýrslan er prent. var í vetr væri
mjög röng; reikningarnir rangt prentaðir eða skakkir, í reikn.
1880 væri t. d. tekjuhæðin 18049,98 kr. enn útgjöldin 32470,34
kr. Óskiljanlegt væri hvé miklu fé fél. hefði varið til verk-
færakaupa á árunum 1880—84, nfl. 2841,82 kr., enn á sama
tíma hefði verkfæri verið seld fyrir að eins 896,92 kr. Hvað
hefði verið gert við afganginn? Forseti skýrði þá frá, að 1000
kr. virði í verkfærum hefði runnið inn í „Veltuna“, sem kölluð
var, og kvaðst hafa getið þess fyrr. Enn enginn hafði heyrt
það áðr og ekki skrifari fél. Dr. J. J. spurði, hvort verkfæri
þau, er lánuð höfðu verið einstökum mönnum, hefði verið
keypt eða skilað aftr, enn fors. kvaðst ekki hafa getað snúizt
við því. Enn fann Dr. J. J. að því, að mikið fé stæði rentu-
laust hjá gjaldkera, stundum við árslok 800—1240 kr., enn eftir
lögunum mætti ei meira vera í sjóði til lengdar enn 200 kr.
Forseti og gjaldk. sögðu að reikningarnir væri endurskoðaðir
og þetta kæmi félags. ekkert við. Enn það kom þá upp að
forseta hafði gleymzt að kjósa endurskoðara, er hann á að gera
samkv. fél. lögum. Varð það nú úr, að fundrinn kaus endr-
skoðunarm: Jón Jensson og Björn Jónsson. - Dr. Björn Olsen
þakkaði fyrir, að skýrslur væri nú komnar á prent frá fél., er
ekki hefði komið í 7 ár, enn eiga að koma út árlega; kenndi
skýrsluleysinu um þá deyfð og áhugaleysi er væri í fél., þar
sem ársfundir hefði ekki einu sinni verið sóttir. Forseti lofaði
skýrslu í ár fyrir '84—85. Dr. B. Ó. kvartaði yfir aðgerðaleysi
félagsins og því, að fél. vanbrúkaði landssjóðsstyrk sinn, er
veittr væri eingöngu til búnaðarframkvæmda; félagið legði
styrkinn í sjóð, enn það gæti orðið til þess að fél. misti hann.
Forseti bannaði umræður um það mál. Dr. B. Ó. átaldi enn,
að sama stjórnin hefði nú bráðum setið að völdum í 6 ár, án
þess að hún hefði gefið kost á að kjósa nýja stjórn; hefði átt
að gera það 1882 og 1884, enn þá farizt fyrir vegna félagafæð-
ar á ársfundunum. Forseti kvaðst álíta stjórnina sjálfkjörna ef
kosning færist fyrir.
Að er skaði, hvernig alt gengr nú á tréfótum í þessu gagn-
lega félagi, og er það að kenna illri stjórn eins og sjá má af
þessari fundarskýrslu. Ef vel væri á haldið, ætti slíkt félag að
vera um alt land, því að það gæti gert ómetanlegt gagn.
Ísafjarðarsýslu, 20. marsmán. „Kornskipið, sem kom 19.
febr. á Þingeyri, hafði nokkuð af grjónum, á 15 kr. 100 pd.,
mjöl enskt, 15 kr. hálfsekkurinn, ris 15 kr. 100 pd., og rúg
blautt og módökk, 10 kr. 100 pd.; svona er verzlunin, og fæst
ekki eitt pund, þótt líf liggi við, nema fyrir peninga útí hönd,
svo menn hefðu nálega orðið að deyja, ef hin veglynda höfð-
ingskona Guðný Guðmundsdóttir á Mýrum hefði ekki lánað
þurfamönnum talsverða peninga; fleiri af heimilismönnum á
Mýrum, bæði Guðmundur Hagalín og tveir vinnumenn hafa og
lánað nokkuð, enn aðrir hafa eigi getað hjálpað. Hefði eigi
þessi hjálp komið, þá hefði sannarlega orðið hungr og skepn-
ur skornar til bjargar; enn í kring um Þingeyrarhrepps er sagt,
að Andrés skipstj. Pétrsson hafi lánað þurfamönnum peninga.
Með Gói fór að breytast veðr til batnaðar, og er nú komin
alstaðar næg jörð og bezta tíð".
Skaftafellssýslu, 20. marz. „Hér eru menn mjög hugsunarlaus-
ir og skammsýnir í pólitískum efnum og er mælt að sum-
ir hafi helzt augastað á síra Bjarna Þórarinssyni sem þing-
manni vorum. Í Vestmannaeyjum vil ég benda á Þorstein
lækni eða Gísla faktor sem álitleg þingmannaefni".
— Nafnkendr frakkneskr prestr sagði eitt sinn í ræðu sinni,
er hann var að tala um skyldur konunnar:
„Ég sé meðal áheyrenda minna konu, sem hefir gert sig seka
í stórsynd, það er óhlýðni við mann sinn, og til þess að þér
allir getið vitað hver konan er, ætla ég nú að fleygja hand-
bókinni minni beint í höfuð henni." Síðan hóf hann upp
handlegginn og kastaði bókinni; enn í sama vetfangi grúfðu
allar konurnar sig niðr, sem í kirkjunni vóru.
— „Þér eruð þá giftr; ég óska yðr til hamingju. Þér hafið
fengið yndislega konu.“ — „Já, það er hún sannarlega; elskuleg,
mentuð og gáfuð, og þó svo einstaklega lítillþæg“. — Ó, ég vissi
það nú undir eins þegar ég heyrði, hún ætlaði að giftast yðr".
LEIÐRÉTTING. í síðasta blaði „Fjallkonunnar“ getr frétta-
ritari blaðsins í Khöfn þess, að málfærslumaðr Richter hafi samið
lögfræðingatal, er Magnús Stephensen hafi stuðzt við í sínu lögfræð-
ingatali. Þetta er með öllu rangt frá sagt. Sannleikurinn er sá í
þessu máli, að Richter skrifaði Magnúsi Stephensen og bað hann
um að sendar upplýsingar um íslenzka lögfræðinga í danskt lög-
fræðingatal, er Richter ætlaði þá að semja; við þessari beiðni varð
Magnús Stephensen, enn því er miðr, að Richter, sökum ókunnugleika
á efninu, ekki hefir getað fært sér þær upplýsingar, sem hann fékk
frá M. St., réttilega í nyt. 6/4 —'86 x.
AUGLÝSINGAR.
Hin nýja

„SÁLMABÓK
til kirkju- og heima- söngs“,
sem nefnd sú, er byskup landsins kvaddi til þess starfa
1878 hefir unnið að og fullgert, er nú á prent komin.
Hún er talsvert stærri enn hin gamla sálmabók, og eru
í henni alls 650 sálmar. Bókin er 30 2/3 örk á stærð, og
vönduð að prentun og pappír. Kostar 3 kr. 75 au.
í snotru léreftsbandi, enn 4 kr. í skrautlegu lérefts-
bandi eða skinnbandi. Þeir þeir, sem kaupa 6 eintök, fá ið
7. ókeypis. Eftir 18. þ. m. verðr bókin til sölu í Reykja-
vík hjá undirskrifuðum, enn verðr send með fyrstu ferð
strandsiglingaskipsins til útsölumanna víðsvegar um land,
og skal þá auglýst hverir þeir eru.
Reykjavík, 13. apr. 1886. Sigfús Eymundarson.
Nýja Sálmabókin
fæst nú keypt í vönduðu leður- og shirtings-bandi
fyrir 3,75—4 kr. hjá Guðm. bóksala Guðmundar-
syni á Eyrarbakka, sem einn hefir bók þessa til
sölu austanfjalls. Borgun: peningar út í hönd.
„Fjallkonan“.
Þessi tölublöð af »Fjallkonunni« kaupir útgefandi henn-
ar: nr. 1.—2., 19. og 21. af I. ári, 1884, og nr. 7.-8. af
II. ári, 1885. Þeir, sem hafa fengið ofsend þessi blöð,
eru beðnir að endursenda þau.
Útgefandi og ritstjóri: Valdimar Ásmundarson.
Prentsmiðja Ísafoldar.
1) „Telefón“ nefni ég „talþráð“, enn „telegraf“ „ritþráð“. V.Á.