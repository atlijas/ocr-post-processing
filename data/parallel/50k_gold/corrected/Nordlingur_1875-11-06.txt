NORÐLINGUR.

Kemur út 2-3 á mánuði,
30 blöð alls um árið.
Laugardag 6. nóvember.
Kostar 3 krónur árg. (erlendis
4 kr.) stök nr. 20 aura.
1875.
Um skóla á Möðruvöllum,
eftir
Arnljót Ólafsson.
I.
«Ó þér únglíngafjöld
«og Íslands fullorðnu synir»
yðr þyrstir í margskonar fróðleik; yðr langar til að þekkja landið er
þér byggið, grös öll og jurtir, steina alla, jarðlögin og klettabeltin, svo
og öll dýr láðs og lagar. Yðr fýsir eigi aðeins að þekkja náttúru
allra þessara hluta og nytsemi þeirra, heldr girnist þér að fá þekk-
íng á því er býr í skauti jarðar, að finna þar kol og málma og önnur
þau jarðefni, er verða nætti yðr sjálfum til vegs og gengis, en landi
voru til hinna mestu heilla. Þér óskið ennfremr eftir að þekkja ó-
kunn lönd og æfikjör þjóða þeirra er löndin byggja, að vita hverjar
þrautir sérhver þjóð hefir yfirstigið og hvern sigr vegið í baráttu sinni
við öfl náttúrunnar eðr í framgöngu sinni á frelsisbraut andans og
þjóðsæmdarinnar. Á vetrarkvöldum, þá er «himnanna hersveitir» stíga
fram á stjörnuhvolfið, lyftist hugr yðar til hæða frá jörðu, með sárri
eftirlöngun til að telja þær hinar ótölulegu raðir, að skipa þeim í flokka
eftir stærð og fegurð og fjarlægð, og að geta gefið sem flestum þeirra
nafn. Hugrinn flýgr með óseðjandi eftirsókn og fjörugri forvitni til
að kanna lögmál lofts og lagar, lögmál vinda og veðráttu, lögmál haf-
straumanna; til að skoða bönd þau er halda himinhnöttunum á braut-
um sínum, og að geta sem horft á hríngdans «hersveitanna»; að freista
að uppgötva tilefnið til hita og birtu sólarinnar, móður og fóstru lífs-
ins á jörðunni.
En á yðr nú að langa sífelt eftir þessum og mörgum öðrum fróð-
leik, og aldrei að fá svalað löngun yðvarri, af því að þér eruð svo fá-
tækir og umkomulitlir að þér getið eigi komist í latínuskólann í Reykja-
vík? Eðr á að slökkva alla lærdómsfýsn, á að gera alla gáfumenn að
ógæfumönnum, allar andlegar hetjur að dvergum nema einhverjum þeirra
takist að komast inn fyrir þær einu náðardyr lærdómsins í Reykjavík?
Það er sannarlega ófært. Eðr á hvergi að vera lærdóm að fá né finna
í landi voru nema á vegi þeim er liggr til embætta í landinu? Eðr
með öðrum orðum, á lærdómr og andleg mentun að vera einkaréttr
og einkaeign embættismanna? Á aðeins að búa til skóla-
hús, halda kennara og útbýta ölmusum, allt sjálfsagt á landsins eðr
alþýðunnar kostnað, eingöngu handa embættismannaefnum? Það
virðist alveg óréttlátt og ótækt. Eðr getr það verið, að alþýða sjálf
þurfi engrar mentunar né kunnáttu við?
Að vísu mun engum dyljast, þeim er gefinn er fyrir bækur, að
mentun og lærdómr sé fögr og skemtileg eign alþýðumanna. En til
hins munu færri þekkja, að mentun alþýðu er alveg nauðsynlegt skil-
yrði þess að hún geti tekið nokkrum verulegum líkamlegum fram-
förum, að hún geti haft nokkurt talsvert gagn af þjóðfrelsinu, að hún
geti stjórnað sér sjálf og sínum efnum. Mönnum hlýtr þó að skilj-
ast auðveldlega, að vit og vili eðr kunnátta og starfsemi eru þau tvö
meginöfl, er langmestu ráða um allar framkvæmdir manna í hverju sem
er. Hvorugt má annars án vera, ef vel á að fara. Framkvæmdarlaus
kunnátta er engum til gagns; hún getr aðeins verið þeim til skemt-
unar er kann. Kunnáttulaus athöfn er aftr verri en gagnslaus; hún hlýtr
að skaða þann er fremr og þann er fyrir verðr. En því kunn-
áttufyllri og því starfsamari sem athöfn manns er, að sama skapi er
hún gagnleg og ávaxtarsöm fyrir alla, svo framkvæmendr sem þygg-
endr. Vér verðum því miðr reyndar að játa, að mannfélag vort er
svo skamt á leið komið, að mörg æðri kunnátta, svo sem listir og vís-
indi eru hér enn sem komið er að litlum eðr engum notum, og því
eingöngu þeim fáu til inndælis og ágætis er kunna. En hér tala eg
aðeins um þá kunnáttu og mentun er nauðsynleg er fyrir landsmenn,
eftir framfarastigi því er vér stöndum á, þá mentun, get eg sagt, er ó-
umflýanlega er nauðsynleg fyrir oss, ef vér eigum að geta tekið þeim
þjóðþrifum, er kröftum vorum og lands vors er áskapað að geta náð.
Eg skal taka svo sem tvö dæmi af mörgum. Ef kunnátta í náttúru-
sögu og eðlisfræði, einkum aflfræði (mechanik) hefði verið kend alþýðu-
mönnum, þó eigi hefði verið nema fyrir fám árum byrjað og að eins
kend fáeinum mönnum úr hverri sýslu, þá hefði sannarlega verið óm-
ögulegt, svo sem því miðr nú er, að geta ferðast svo þvert og endi-
langt yfir heila sýslu að maðr sjái eigi svo mikið sem hjólbörur á ein-
um bæ, hvað þá heldr meira. Þá mundi og einhverr innlendr maðr
hafa kynnt sér eldgosið í sumar, og getað borið skyn á það, svo vér
hefðim eigi þurft að vaða í villu og svíma um það og afleiðingar þess.
Í annan stað, hefði alþýðumönnum gefist kostr á að læra hin nýju
mál, svo sem ensku, frakknesku, þjóðversku, því dönsku skilja þó
nokkrir, þá er eg viss um að nokkrir Íslendingar hefði farið til ann-
arra landa til að nema gagnleg fræði sjálfum sér og landi voru.
íslendíngar, og þó einkum Norðlendíngar, mega heita mjög vel að
sér í bóklegum fræðum, í samanburði við almenníng í öðrum löndum.
En, því miðr, þeir mega aftr heita börn í öllum iðnaði. Þeir eiga
nærfelt engin verkfæri, er létta vinnuna. Alt verðr mannshöndin og
hestbakið að gjöra, að kalla má. Af hverju er þessi kynlegi mismunr
sprottinn? Af landstjórnarháttum vorum, af skólastjórn vorri. Í
latínuskólanum hafa hvorki verið kend hin nýju mál að nokkrum mun
nema þjóðverska, og heldr eigi náttúrusaga né eðlisfræði til nokkurrar
hlýtar, og þetta þó aðeins í Reykjavíkrskóla nú fyrir fám árum síðan. í
annan stað var verzlunaránauðin búin að taka svo frá mönnum alla
löngun til að fara utan til að leita sér þar fjár og frama, að nú síðan
1854, er lokað var aftr upp heiminum fyrir verzlun vorri, hefir löng-
un þessi þvínær eigi kviknað aftr hjá oss. Vér sem erum svo fá-
menn og afskekt þjóð þurfum að ferðast um önnur lönd, svo sem
forfeðr vorir gjörðu meðan land vort stóð í blóma. En vér höfum
setið og sitjum enn heima kyrrir, því að alþýða á eigi kost á að læra
nokkra tungu nema ef vera skyldi dönsku í 3 kaupstöðum á landinu,
og stúdentarnir úr Reykjavíkrskóla eru litlu betr farnir, af því að þeir
læra þar naumast annað af hinum nyju tungum en að geta skilið dönsku
Margt er smátt í vettling manns.
(Framhald).
Eg varð svo frá mér numinn af harmi og helstríði, að eg varð eigi
mönnum sæmandi og vissi vart af mér. það kom yfir mig eitthvert
hryggðar mók, og varð sem óvita barn Eg gáði einkis en gjörði í
blindni eða sem í leiðslu það sem fyrir mig var lagt. Þegar frá leið, tók
eg oft að ráfa eitthvað einmani frá prestsetrinu í einhverju hugsunar-
leysi, en skilaði mér þó jafnan heim aftr af vana. Embættinu var ann-
ar fenginn til að gegna um hríð uns sjá mætti hvort eg kynni að fá
aftr ráð og rænu.
Í landareign staðarins var hóll einn, er Álfhóll het, og efst á hóln-
um var steinn einn, er Sandsteinn var kallaðr. Sá steinn var svo hátt-
aðr, að röð snéri niðr, en brúnir bunguðu út tveggja vegna, og mynd-
uðu litla skúta einn hvoru megin. Sú saga gekk af hólnum, að eittsinn
bjó þar álfkona forkunnar fríð, og voru augu heimar dýrustu gimsteinar.
Hún komst í kynni við prestsson einn á staðnum og hétu þau hvert
öðru órjúfandi. ást og blundust römustu svardögum. En prestsonrinn brá
við hana tryggð og gekk að eiga aðra konu mennska. Varð þá álfkon-
an svo yfirkomin af harmi, að hún grét út úr sér augunum fögru, og
þau sendi hún að brúðargjöf heitmey unnustans svikula. En sjálf settist

hún á steininn, og söng þar með ástblíðum rómi angrsama vikivaka.
Heyrðist sá söngr oft í forneskju, en nú hafði hann eigi heyrst langar
stundir, og kölluðu menn söguna forna hindrvitni og hégilju og trúði
henni enginn maðr framar.
Mér varð einatt reikað upp á Álfhól og lá eg þar oft í þeim skút-
anum undir söngsteini er til bæjarins vissi, langt fram á nótt í einhverj-
um andvökudvala. Það var eins og eg vænti þess, að steinninn mundi
samhryggjast mér, eða vættrinn í honum, ef nokkr væri.
Eitthvert kvöld lá eg þar í mæðu makindum mínum, og mændi með
hræringarlausum augum á tunglið senn var nýkomið upp, eins og tröll á
á himnariki. Eg þagði og hjartað þagði. Ekkert andvarp og engin
ósk sté upp í hæðirnar. Allt var hljótt og dapurleg dauðakyrrð var yfir
mér og umhverfis mig á himni og jörðu.
Á einu vetfangi hrökk eg við og heyrði að sungið var rétt yfir höfði
mér sem væri það í steininum með undr hvellri angurblíðri rödd:
Mínar eru sorgirnar þungar sem blý:
hnípi eg harmþrungin helmyrkrum í.
Hnípi eg harmsfull og höndunum slæ:
gráta mig lystir, en grátið eigi eg fæ.



og þjóðversku á bók. Heimrinn og heimamentunin er því enn sem
komið er lokuð bók allri alþýðu manna. Það er þó auðsjáanlega eigi
nóg að geta siglt fyrir peníngaleysi til annarra landa, heldr þarf einn-
ig, og það miklu fremr, bæði að kunna málið og að hafa svo mikla
þekkíngu til að bera, að maðr hafi gagn af því er hann sér og heyr-
ir. Vér verðum vel að gæta þess, að nú höfum vér fengið þjóðfrelsi,
að nú eigum vér að stjórna sjálfum oss og vorum efnum. Á oss hvíl-
ir því sú ábyrgð og sú skylda, að stjórna vel og koma landi voru upp,
svo vér getum talist sannarlega mentuð þjóð svo í líkamlegum sem í
andlegum efnum. Vér verðum því að flytja alheimsmentunina inn í
landið og vér verðum að gjöra hana að almenníngseign vorri, svo sem
föng vor leyfa og kostr er á Oss nægir nú eigi lengr, að senda
einstaka stúdent til háskólans í Kaupmannahöfn eðr hafa þar fáeina
menn til þess að læra þar eitthvert smíði, heldr hljótum vér að koma
upp skólum hér, og jafnframt handiðnum og verksmiðjum í landinu
sjálfu í öllum þeim vörutegundum er land vort gefr af sér. Um þetta
síðara atriði skal eg ræða betr á öðrum stað; en hér aðeins geta
þeirra fræða er vér þurfum að nema. Vér þurfum að læra auk tungu
vorrar ensku, frakknesku, þjóðversku og dönsku, bæði til þess að geta
lesið fræðibækur á þessum málum, og til þess að geta ritað þau og
talað viðstöðu lítið, Vér þurfum að læra náttúruvísindi og stjörnu-
fræði, sögu, landafræði, talnalist og stærðarfræði. Vér þurfum að læra
almenna siðfræði og félagsfræði, eðr gott ágrip af hagfræði, auðfræði
(þjóðmegunarfræði), stjórnfræði og almennri hugfræði. Vér þurfum að
læra söng, skrift eðr dráttarlist (teikníng?) o. s. frv. Allt þetta verð-
um vér að kunna og reyndar meira til, ef vér eigum að geta heitið
mentuð þjóð; ef vér eigum að geta þekt landið er vér byggjum og hag-
nýtt oss gæði þess; ef vér eigum að geta sett oss haganleg lög og
Stjórnað landi voru. Til þessa þarf að koma á fót einum gagnfræðis-
skóla í landinu að minsta kosti, svo vér fáum þaðan mentaða alþýðu-
menn, bæði til þess að geta orðið kennarar við sýsluskólana, því eg
ætla nauðsynlegt að stofnsetja lægri gagnfræðisskóla hverri sýslu lands-
ins, eptir því sem vér fáum við komið með tímanum, svo hin nauð-
synlega og gagnlega mentun verði sem almennust; og í öðru lagi til
þess að fá sérstaka fræðimenn, er skara fram úr öðrum í einhverri
grein, og geti því fengið styrk til að fræðast og framast betr erlendis,
til þess aptr að vinna landi sínu enn meira gagn er þeir koma aptr;
og í þriðja lagi til þess að fá hina nýtustu og mentuðustu þegna í
hverri stöðu sem þeir eru, hvort sem þeir svo eru bændr, iðnaðar-
menn, verksmiðjustjórar, hreppstjórar eðr hreppsnefndarmenn, alþing-
ismenn eðr löggjafar.
Nú kunna einhver smátækir menn og smáhygnir að segja: ætli
það sé eigi nóg að embættismennirnir kunni þetta? Eg er sannfærðr
um að allir retthygnir menn sjá að það er eigi nóg. Mikla þekk-
ing og mentun þarf til þess að vera sjálffær og góðr löggjafi eðr
alþíngismaður, jafnvel til að vera sjálffærr og góðr hreppsnefndarmaðr.
Talsverða þekkíng og mentun þarf til þess að vera þjóðnýtr verk-
smiðjustjóri, jafnvel til þess að vera góðr og fjölhæfr bóndi. Alt
þetta eiga þó alþýðumenn að vera og gera. Þeir eiga eigi að eins að
vera húsbændr og iðnaðarstjórar, heldr og að stjórna sveita- og sýslu-
félögum, setja lög öllum landsmönnum og hafa stöðugt eftirlit á hvern-
ig lögunum er beitt og landsbúinu stjórnað. Alþýða á að taka æ meiri
og meiri þátt í landstjórninni, þar til hún hefir náð sjálfstjórnar-
takmarkinu. Ef vér þá viljum vera frjálsir menn, og allir segj-
umst vér vilja það, þá verðum vér að þekkja lögmál nátturunnar og
mannfélagsins og kunna og vilja stjórna athöfnum vorum eftir því. Vér
verðum að «þekkja og elska sannleikann og sannleikrinn mun gjöra
oss frjálsa». Vér eigum eigi að vera frjálsir einúngis í orði heldr
Grátið fær himinn og grátið fær jörð,
en tára mér fró banna forlögin hörð.
Tárin oft svöluðu tregandi mey,
en tómum augnatóptum eg tárast fæ ei.
Tómum augnatóptum eg til og frá gýt,
en unnustan ástfólgna eg aldrigi lít.
Unnustinn ástfólgni ungri mér brást,
en gráum und hærum ei grennist mín ást.
Grá eru hár mín og hrokkin mín kinn:
eilíflega trega eg unnustan minn.
Eilíflega þrái' eg hann altekin kvöl;
einn megnar dauðinn að afmá mitt böl.
En dauðinn mig óttast er æpi eg til hans:
hans að munum stíg eg hrellingar dans,

einmitt á borði. Vér megum til að koma upp alþýðuskólum, en fyrst
og fremst einum gagnfræðisskóla.
(Framh.).
- Manfreð skáldleikur eptir Byron lávarð er nýlega kom-
inn út á íslenzku. Af því að skáldrit þetta er nokkuð þungskilið fyrir
alþýðu manna hér á landi, þá viljum vér fara um það fám orðum.
Aðalpersóna leiksins er Manfreð, en allir aðrir, sem koma fram í
leiknum eru aukapersónur, er skáldið leiðir fram til að sýna sem á-
þreifanlegast eðlisfar og skapsmuni þessarar stórkostlegu sorgum nístu
hrikamyndar. Þá er að skoða lyndisfar Manfreðs. Frá barnæsku hefir
hann verið frásneiddur öðrum mönnum, haldið sig frá öllum samvistum
við þá, og fyrirlitið alla hversdagslega iðju og ástundun. í stað þess
hafði hann yndi af að reika um óbyggðir og fara einförum upp um há-
fjöll, þar sem enginn maður hafði nokkru sinni stigið fæti og jafnvel
eigi fuglinn fljúgandi komið. Þar var það unun hans að stökkva í
straumharðar ár og berjast við straumkastið eða láta berast undan því,
að horfa á eldingar og heyra byljina þjóta og um nætur var hann ein-
att á ferli og horfði á tungl og stjörnur og sökkti sér niður í hugleið-
ingar um það. þessi einfara-löngun Manfreðs óx meir og meir svo að
hann tók að forðast að koma í augsýn nokkurs manns, og þóttist hann
öllum æðri þegar hann var einn, en fannst hann dragast niður og verða
mönnum líkur, ef nokkur kom nærri honum. Einsetulífið leiddi Man-
freð út í myrkar hugleiðingar um heiminn, tilveruna og lífið, hann vildi
komast fyrir orsök og verkanir alls og fór því að leggja stund á gald-
ur. í því skyni tók hann að ganga í hóla og grafir dauðra manna og
hafði mök við anda og alls konar vætti. þótt Manfreð væri þannig frá-
sneiddur öllu mannlegu félagi, gat hann þó ekki afneitað svo náttúr-
unni að enginn mannleg vera gæti haft áhrif á hann. Ást til foreldra
og vináttu þekkti hann ekki, en í leiknum er nefnd mey ein, er hann
hafði miklar mætur á, og varð það hjá honum að megnustu ástríðu.
Þessi mey var annað sýnishorn af lyndisfari hans og líkamsskapnaði.
þau voru hvort öðru lík ekki einungis að öllu útliti heldur og að lund-
erni og tilhneigingum; sviptirinn hinn sami hjá báðum; augun, hárið,
látbragð, málfæri allt saman eins, en þó temprað kvennlegri fegurð og
hlíðu hjá henni. Bæði voru þau djúpvitur, og hneigð til einveru og
hugleiðinga, en hins vegar voru þau ólík að því að Manfreð var dramb-
látur og harður í skapi og hafði djúpa fyrirlitning á mönnum og hvers-
dagsiðju þeirra, en hún var gagnstæð honum að því leyti, því bæði
var hún blíð og viðkvæm í lund og auðmjúk af hjarta þar sem auð-
mýkt, viðkvæmni og blíða var ekki til hjá honum. Svo stóð á að hún
var nátengd Manfreð, en yfir henni hvílir slík hulda að það sézt eigi
beinlínis hve mjög þau hafa verið vandabundin, hvort hún hefir verið
systir hans eða skyld í forboðna liðu. Það er eins og skáldið vilji láta
lesandann ráða í það, en það er víst að þau voru of vandabundinn til að
mega njótast. Nú fekk Manfreð ást á henni og vélaði hana, en þeg-
ar samvizkan vaknaði hjá henni, þá skín það fram úr leiknum að hún
hafi eigi getað borið sekt sína heldur ráðið sér bana og kemst skáld-
ið svo að orði um þetta að Manfreð hafi orðið bani hennar «ekki með
hönd, heldur hjarta». Eptir þetta hafði Manfreð hvorki frið né ró, ást
og blíða Astörtu (svo hét hún) og hin hryggilegu aldrif hennar stóðu
honum sí og æ fyrir hugskotssjónum, og kvaldist hann af ógurlegu
samvizkubiti bæði í svefni og vöku á nótt sem degi, og er það aðal-
efni leiksins að sýna slíka óumræðilega sálarkvöl Manfreðs, hversu hann
ber böl sitt og skoðar heiminn fyrir utan sig, og hversu hann brýtur
anda til hlýðni við sig, en fær þó með engu móti friðast fyr en með
dauða. Fyrst særir hann til sín anda og birtast þeir að boði hans,
þeir kveða og kunngjöra mátt sinn og afrek, en að þeir verði þó að
Stíg eg hann og kveð eg hann steini svölum í:
mínar eru sorgirnar þungar sem blý.
Söngr þessi var þrítekinn og var hlé á milli, og mátti þá heyra
kjökr nokkuð eða þungan ekka. Samfara söngnum heyrðist klapp í stein-
inum svo sem dansinn væri stiginn.
Þenna sama dans heyrði eg nokkur kvöld, ógjarnan með sama móti.
Eg trúði eigi sjálfum mér og hugði fyrst, að það væri draumr einn. En
það gat þó eigi verið draumr. Eg fann ávalt glöggri að eg vakti, fann
hjarta mitt hrærast og auga mitt flóa í tárum. Harmar mínir rifjuðust
upp fyrir mér með miklu afli, en mér var hugbót og raunaléttir að því
samhryggjast með álfkonunni og syrgja hlutskipti hennar. þó að eg væri
vantrúaðr á tilveru hennar, þá var hún til fyrir mig, að minnsta kosti
þá stundina er eg hvíldi undir sandsteininum hennar og heyrði hennar
unaðslegu rödd. Stundum fór eg þa að hafa upp raunatölur og bera
saman hag minn og hag hennar, og beindi þá orðum mínum einatt til
álfkonunnar í steininum.
„Æ, veslings alfkona!“ sagði eg, Mér sárnar beisklega hlutskifti
þitt og tek hjartanlega hlutdeild í harmi þínum. Kjör okkar eru eigi
ósvipuð. Eg hefi misst yndi og eftirlæti hjarta míns eins og þú. Það

lúta valdi hans er sé þeim svo miklu lægri. Síðan spyrja þeir hann,
hvað hann vilji. þá biður hann þá um «algleymi», það að geta gleymt
öllu hinu umliðna og sjálfum sér líka. Ef hann fái það, vonar hann
að kvölinni muni létta. En einmitt þetta geta andarnir ekki veitt hon-
um, þar á móti geta þeir gefið honum allt annað, bæði auðlegð, met-
orð og langa lífdaga, en það vill Manfreð ekki þiggja. En áður en þeir
fara vill hann skoða þá augliti til auglitis og biður þá taka á sig lík-
amlega mynd, þá birtist einn andinn í kvennlíki sem forkunnar fögur
yngismær. það er eins og Manfreð sjái þar ástmey sína og vill grípa
hana en þá hverfur svipurinn, og Manfreð hrífst af svo ofsalegum tilfinn-
ingum að hann missir alt ráð og hnígur í ómegin. Þá heyrast kveðin
kröptugustu galdraljóð yfir Manfreð, að honum skuli aldrei rótt hér á
jörð, heldur skuli eitthvert kveljandi vald elta hann og ásækja æfin-
lega. Næsta atriði fer fram í Alpafjöllunum um morgun. Það er hug-
leiðing hjá Manfreð um ástand sitt og jafnframt um tilveruna gagnvart
sér, hann vill steypa sér fram af klettunum til að gjöra enda á böli
sínu, en þá verður veiðimanni einum gengið upp á gnýpuna og í því
að Manfreð tekur stökkið grípur veiðimaðurinn hann og ver hann falli.
Fara þeir síðan heim til kofa veiðimannsins; vetrarmaðurinn vill láta hann
fá sér hressingu og fá hann ofan af þessu sem hann setji fyrir sig en
sem veiðimaðurinn hefir litla hugmynd um; en þegar hann fer að skilja
betur hvað stingi Manfreð, getur hann ekki annað en óskað honum
beztu heilla, er hefir þó reyndar lítinn árangur og fer Manfreð svo leið
sína. Næsta atriði fer fram í Alpafjöllunum og er Manfreð staddur
þar við foss einn. þar birtist honum Alpadísin í ljómandi fegurð og
verður hann svo hrifinn að hann sýnist gleyma öllu öðru um stund.
Hún spyr hann hvers hann æski, en hann vill einkis biðja, af því
hann hefir áður beðið andana og bæn hans orðið árangurslaus, þess
vegna hyggur hann að hér mundi fara á sömu leið, þótt hann beri
bæn sína upp við Abbadísina. En er hún leggur að honum að inna
sér frá öllu, þá hefir hann upp sögu sína frá upphafi, og biður hana
að lokum að vekja sér upp dauða (Astörtu). Það segist Alpadísin reynd-
ar ekki geta, en lofar að ljá honum lið sitt til hvers sem hann vilji ef
hann sverji sér hlýðniseið, en því tekur Manfreð fjarri að hann vilji
leita valdi nokkurs, þá hverfur hún, en Manfreð er eptir einsamall í hug-
leiðingum sínum. Næst koma fram skapanornir og Aríman andadrott-
inn með fjölda anda í fylgi, þeir bjóða Manfreð með ógnarorðum að
falla fram og tilbiðja Aríman, en Manfreð játar engan yfir sér nema
drottinn skapara alls og neitar að veita Aríman minstu lotning. Þá spyr
refsinornin hann, hvað hann vilji. Manfreð biður hana að vekja upp
ástmey eina og með leyfi Arímans hefir hún upp söng sinn og svipur
Astörtu stígur upp. Manfreð vill láta hana tala, hvort sem hún lýsi
fyrirgefning eða fyrirdæming yfir sér, en hvorki refsinornin né Aríman
geta dregið eitt orð af munni hennar; þá leggur Manfreð að henni með
sárustu bænarorðum, að hún mæli til sín eitt líknarorð og segi hver
afdrif sín verði, þá loksins segir hún, að næsta morgun ljúki öllu stríði
hans á jörðu og kveður hann, hvernig sem hann særir hana að segja
meira, segir hún að eins: «Farvel» - «Manfreð» og hverfur. Nú verður
Manfreð rórra innanbrjósts. þá segir frá því að ábóti í klaustri þar
kemur til þess að telja um fyrir honum, og vill leiða hann í skaut
heilagrar kirkju, ef hann afpláni syndir sínar og sjái að sér, en Man-
freð getur ekki þýðzt það, því að ekkert geti burt numið hina kvala-
fullu tilfinningu fyrir eigin synd og sekt, og í kvalastaðnum geti hann
eigi pínst meir en nú, því ekkert geti kvalið sál er sjálf fyrirdæmi sig,
meira en hún kvelji sig sjálf; því næst lýsir hann ástandi sínu, svo á-
bótinn veit varla hvað hann á að taka til ráða, en vill þó ekki hætta
við svo búið. Hann gjörir því aðra atrennu til að snúa Manfreð. Þeg-
ar ábótinn kemur, er Manfreð að segja skilið við allt, sem áður hefir
haft unun fyrir hann, því nú finnur hann að stundin er komin. Man-
70
freð biður ábótann að forða sér og sjá hvað nú sé á seyði! þá sér á-
bótinn anda koma upp úr gólfinu, sem bjóða Manfreð að koma með
sér, en hann býður þeim að fara í brott og talar til þeirra svo kröpt-
uglega að þeir verða að hlýða og hverfa. Þetta eru fjörbrot Manfreðs,
því nú dregur óðum af honum og dauðamóki slær á hann, og fær hann
svo hægan dauðdaga. Þá loksins hefir hann fengið hvíld og lausn frá
öllu sínu hugstríði og sálarkvölum
Hér er fljótt yfir sögu farið og ýmsum aukaatriðum sleppt, en tekið
einungis fram aðalefnið til að sýna ganginn í leiknum og Manfreð eins
og hann er og kemur fram. Vér finnum hjá honum mikla margbreytni
og jafnvel gagnstæði í sumum greinum. Hann er fráhverfur samvist-
um við menn, og er þó hneigður til ásta, hann er dramblátur og finnst
hann vera hafinn upp yfir alla aðra, en þó er hann drenglyndur, hann
hefir mátt til að særa fram anda og ódauðlegar verur, en þó er hann
sjálfur veikur fyrir og megnar ekki að kæfa niður tilfinninguna fyrir
eigin sekt og hversu sem Manfreð fer hamförum að heita má, hefir
hann þó jafnan næma tilfinning fyrir hinu fagra í náttúrunni og eru það
einhverjir hinir fegurstu kaflar leiksins, þegar Manfreð horfir hrifinn á
tign og dásemd náttúrunnar, en þar rekur jafnan að hinu sama að til-
finningin verður að eins til að ýfa upp harma hans og hugsýki. Það
er auðsætt að því sundurleitari sem Manfreð kemur fram, því vanda-
meira verk er að skapa persónu með svo einkennilega eðlismuni og þó
samkvæmt réttum sálareinkennum, en það hefir skáldinu snildarlega
tekist, um það eru allir samdóma þótt vafalaust megi galla á því finna.
Hversu margbreyttur sem Manfreð er, gengur þó hin sama frumhugs-
un í gegnum allt hans eðli, og hvar og hvernig sem Manfreð kemur
fram, hvað sem hann hugsar, talar og tekur sér fyrir hendur, þá sprett-
ur það af sama grundvelli í eðlisfari hans. Manfreð er enda talinn með
hinum merkustu skáldskaparverkum heimsins; nú þegar hann er kom-
inn út á íslenzku, gefst alþýðu hér á landi færi á að kynnast og njóta þeirr-
ar miklu og djúpu skáldskaparfegurðar, sem í skáldriti þessu er fólgin.
Sem dæmi þess má nefna hinn kröptuga aldasöng bls. 6-9, að því er
snertir ramman tröllefldan kveðskap og hins vegar sýningu, Manfreð
stendur við fossinn, og horfir á fegurð hinnar mikilfenglegu náttúru, er
blasir við sjónum hans; hver mundi eigi verða hrifinn að lesa þá ljóm-
fögru lýsingu og hugsa til fagurra fjallsýna er hann hefir skemt sér við
að skoða á eigin landi, hinni fagurjökluðu Ísafold! Vér viljum því
mælast til að sem flestir lesi skáldrit þetta, og það optar en einu sinni
til þess að fá sem ljósasta hugmynd um hina miklu hugsun og stefnu
skáldsins. Þýðingin er ágætlega samin af skáldinu Mattíasi Jochums-
syni, eins og aðrar þýðingar, sem hann hefir af hendi leyst. Skáldrit
þetta ásamt nokkrum kvæðum, sem prentuð eru aptan við einnig eptir
Byron, er tæplega 8 arkir að stærð í litlu áttablaðabroti, það kostar 1
krónu og er til sölu hjá bókasölumönnum víðsvegar um land.
H. B.
Kafli úr bréfi að austan.
Margur láir nú Jökuldælingum að þeir skyldu hverfa svo fljótt burtu,
því að satt er það, að lítið bú hefði mátt hafa á öllum jörðunum, nema
3 hinum efstu, en þetta varð eigi séð fyrir, fyr en nokkru eptir fráfærur.
Slægjur í neðra landi komu aldrei á þessu sumri, svo teljandi væri, en
gaddinn tók ekki upp á heiðinni fyr en mjög seint, vegna öskunnar, er
ofan á honum lá, en þegar hann tók upp, þá sökk askan ótrúlega fljótt
ofan í flóana, svo víða komu slægjur í Hákonarstaðaheiðinni, einkum þar
sem mest vatn hafði leikið um, en fjarska vikurdyngjur eru þó hver-
vetna á milli. það hefði ekki verið þægilegt fyrir Jökuldæla að flytja
heim aptur á miðju sumri og óvíst að nokkur beit verði fyrir ofan
Gilsá í vetur; hér á Útdalnum, þar sem askan var margfalt minni voru

var syndin, er svifti þig svikulu hjarta í sváslegum líkam en það var
dauðinn, er svifti mig trúföstu hjarta í töfranda líkam. En þó að eg
hafi misst enn ágætara þing enn þó, þa kann þitt meyar hjarta að vera
veikara og viðkvæmara og kenna enn sárar saknaðarins og veita enn erfiðar
að valda hörmungunum. Og þú getr ekki grátið. Eg hefi þó eitt
auga, vinstra augað, auga hjartans og auga ástarinnar. Eg get grátið
með því hjartanlegum tárum elsku og angrs. Eg skal gráta fyrir þig,
fyrir okkur bæði, unz dauðinn lætur undan og miskunnar sig yfir okkr
og gjörir enda á raunum okkar".
Á þessa leið hjalaði eg við hana, við steininn eða við sjálfan mig.
En eg fekk aldreigi önnur andsvör en mætileg andvörp.
Eitthvert kvöld vissi eg eigi fyrri til, en einhver lá í faðmi mínum.
Mér varð bilt. það var kona. Það var hún, álfkonan yfirgefna og angr-
aða. Önnur gat það eigi verið. Eg spurði hana, hvort eigi væri svo,
en hún anzaði engu. Eg fann einhvern titring í líkama hennar, sem
kuldahrollr væri og faðmaði hana þá því fastar að mér og skyldi henni
sem bezt eg gat fyrir kvöldnæðingnum. Að stundu liðinni stóð hún
þegjandi upp, og var þegar horfin.
Þessi þögulu faðmlög héldust nokkur kvöld, en þá var farið að
vetra og kólna. Eg fór þangað eigi, nema þegar gott var veðr, enn varð
einkis var langa hríð.
Kynning mín við álfkonuna hafði þau áhrif á mig, að eg var far-
inn að hyggja af harmi mínum og gegna störfum mínum sem áðr. Þó
bjó allt af megn sorg í djúpi hjartans, og mestr léttir þótti mér það
að ganga upp að sandsteini og tárast þar.
Eina dimma vornótt sat eg undir sandsteini og var að svala mér í
nætrloftinu og rifja upp fyrir mér ástir mínar og sorgir. þá heyrði eg
sagt í steininum með mjúkri en fastri rödd: „Eg er barnshafandi af þín-
um völdum. Eg stefni þér hingað í guðs nafni næstu höfuðdags nótt
að taka við afkvæmi okkar og koma því í kristinna manna tölu".
„Hver ertu? ertu eigi álfkonan“, sagði eg. „Segðu mér það — eg
særi þig — segðu sannleika“.
„Hirð aldrigi um, hver eg sé“, segir röddin, en margt er smátt í
vettling manns. Þessum orðum fylgdi æðislegr hlátr, svo að undir tók
í berginu.
Eg varð skelkaðr mjög. Þó særði eg enn um svar. En það var
steinhljóð. Eg hét loks að koma að stefnudegi.
„Guði sé lof“, kvað við í steininum.

ær opt blóðugar í klaufum og hestar þegar kvikugengnir, ef undan þeim
fór. Eg hef þrisvar orðið að járna hesta mína, því svo hafa skeifurnar
slitnað. Ær gjörðu hér gagn með besta móti og fe hefur sjaldan verið
vænna, en nú. Grasbrestur hefur víðast hvar veríð mikill, eins þar sem
öskulaust er kallað, eins og á öskusvæðinu. Þú getur því nærri þeirri
blóðsúthellingu, sem farið hefir fram hér í haust. Eg átti um 700 fjár
í vor með lömbum og hef heimt með bezta móti. Ekki eitt einasta lamb
tek eg í fóður, en freista ætla eg til að setja á um 300 fjár fullorðið
og er þó alls ekki vel birgur fyrir það, ef hart yrði, en átti þó töluvert
hey eptir í vor. Á þessu sérðu, að vita muni hafa verið ervitt að bjarga
sér á sumri þessu, þótt allar tilraunir hafi verið við hafðar; af nyju heyji
fekk eg í sumar með líku liði og áður, rúmlega eins og venjulega fyrir
túnaslátt. það voru í sumar allar líkur til, að fátæklingar flosnuðu upp
þegar að vori, bjargálnamennirnir settust í þeirra sæti, en efnamennirnir
yrðu á ný frumbýlingar. En mikið hefir ráðist fram úr þessu, eptir því
sem virðist; hver höndin hefir stutt aðra; þeir sem gátu léðu öskubúum
engjar ; samskotin utanlands og innan hafa drjúgum hjálpað og mörgum
kemur að góðu liði fóðurkorn það, er landi vor Eiríkur Magnússon kom
með á Eskif. á 75 lesta gufuskipi. Þannig virðist margt verða oss til
hjálpar, en ekkert mundi eins hjálpa oss, eins og það ef veturinn yrði
góður, því að fæstir geta lógað svo gripum sínum, að ekki verði selt á
nokkra vogun. Sá sem ekki var hér staddur 2. páskadag: og fram yfir
hvítasunnu getur litla hugmynd gjört sér um, hvernig þá hafi verið yfir
að líta, því askan hefir feykst og þvegist í burtu framar allri von mann-
legrar skynsemi, en þó grænt virðist yfir að líta, þar sem ekki er stórs-
keflið, þá situr hún þó enn mikil í rótinni, svo að í flestum túnum
mun hún vera framt að þumlungi, hversu vel sem þau hafa verið hreins-
uð og þá geturðu nærri, hvernig á mýrum muni vera, en svo virðist
sem talsvert gróðrarefni sé í henni og hvergi sá eg jafn fagurgrænt
gras í sumar, eins og á öskusvæðinu. Mörg börð, sem áður voru að-
eins lyngi vaxin eru nú þakin smá töðutoppum; allar mýrar voru sinu-
lausar, því askan bældi sinuna niður, svo hún komst ekki upp; von hef
eg um það að flestar jarðir byggist hér að ári, nema 3 hinar efstu.
Oss hefir borist í hendur lýsing á eldgosinu á Mývatnsfjöllum 15.
ágúst er hinn nafnkunni ferðamaður W. L. Watts hefir ritað alheims-
blaðinu Times, og með því hún er auðsjáanlega vönduð að öllum frá-
gangi og ekkert annað ísl. bl. hefir flutt hana, setjum vér hið helzta úr
henni hér.
„Sunnudaginn 15. ágúst kom eg að Stóruvöllum í Bárðardal við
Skjálfandafljót, og heyrði eg þá, að á næsta bæ þar við hefði um nótt-
ina fallið vikuraska. Eg gekk þá upp á fjallið fyrir ofan Stóruvelli, og
þaðan sá eg í sjónpípu minni þykkan hvítan reykjarmökk, er hóf sig
hátt í lopt, og var auðséð, að hann kom frá Mývatnsöræfum, þar sem
einnig hin næstu eldgos þar á undan höfðu verið. Skammt þar frá sá-
ust sex aðrir minni reykjarmekkir, er naumast náðu hálft svo hátt í
lopt upp. þaðan sem eg var staddur var víðsýni hið bezta yfir Dyngju-
fjöll og Kverkfjöll, er liggja í línu fyrir sunnan Mývatnsöræfi; en þar
sýndist þá allt vera með kyrrð og spekt. Einungis grúfðu hinir sömu
reykjarmekkir, er allt sumarið höfðu hulið þau, enn óbreytt yfir þeim.
Yfir austurhluta landsins lá þykk þoka, sem með hægð færðist nær
Vatnajökli, og sem að líkindum hafði myndast af reyknum og öskunni
frá hinu nýja eldgosi. Allt í einu hurfu þessir miklu reykjarmekkir frá
Mývatnsöræfum; en í stað þeirra sást aptur þunn hvít gufa; en að fá-
um mínútum liðnum gaus reykurinn upp aptur eins og í þrennu lagi
jafnhátt og áður.
Watts helt nú í skyndi til bæjarins aptur, söðlaði hest sinn, og reið
til Grænavatns við Mývatn, til þess þaðan að bregða sér upp að eldgos-
inu; en daginn eptir skall á það óveður, að hann varð að falla frá á-
formi sínu. Maður frá Grímsstöðum, sem er hinumegin við Mývatn,
hafði kveldið fyrir komið að Grænavatni, og sagt þar frá því, að á heim-
ili hans hefði orðið vart við jarðskjálfta sunnudaginn hinn 15. ágúst kl.
11 - 12 f. m., er hefði leitt frá landnorðri til útsuðurs, og frá Mý-
vatni hefðu menn séð reykjarmekkina leggja í lopt upp, og einnig séð
eldgos frá hinum sama stað og í fyrra. Nú helt Watts ásamt bóndan-
um frá Grænavatni á leið til eldgossins. „Við fórum“, segir hann í brefi
sínu, eptir alllöngum dal í Mývatnsfjöllum til þess að komast til Mý-
vatnsöræfa, og þá komumst við að raun um af reykjarmekkjunum, að
við vorum komnir hartnær að eldgosinu sjálfu. Þá er við komum fram
úr dalnum sáum við gjósa upp 20 reykjarmekki í röð og við nyrðri
enda þeirra voru tvær stórar hæðir hver hjá annari. Frá hinni syðri
hæðinni sáust tveir þykkir hvítir reykjarstólpar, og var því líkast sem
þeir kepptust sín á milli að stíga sem hæst í lopt upp; en vindurinn
hrakti þá aptur og bældi niður, svo þeir dreifðu sér sem kafþoka um
fleiri mílna svæði út yfir eldhraun þar, bæði gamalt og nýtt, er huldi
landið. Í grend þar við auðkendi geysi voðalegur stólpi af grjóti, ösku og
reyk þann stað, er aðaleldborgin var. Í einu vetfangi sýndist allt að
standa í ljósum loga; hver eldbresturinn og hvellurinn heyrðist á fætur
öðrum, er þeyttu ákaflega stórum stykkjum svo hátt upp í hina þykku
reykjarmekki, er grúðu yfir höfðum okkrum, að við mistum sjónar á
þeim ; jörðin þar sem við stóðum, og klettarnir þar í kring hristust og
skulfu. og allt lék á reiðiskjálfi. þvínæst ólgaði og streymdi eldgosið út
að norðanverðu, hinn geysimikli eldstólpi minkaði, og gígurinn kastaði nú
einungis upp steinum og ösku. Gosin voru mjög mismunandi, bæði að
því leyti, hve stór þau voru, og hversu þau voru á sig komin; stund-
um líktust þau feykna stórum býflugnahóp, er flýgi uppí reykinn 100
feta hátt yfir gíginn, stundum litu þau út sem geysimikil gosbuna eða
stöpull, og hvein í hinum stóru stykkjum, er þau flugu með feykna hraða
gegnum loptið. Nú var kyrrð um stund, en litlu síðar opnaðist með
miklum dunum og dynkjum nýr gígur norðan í hæðinni, og upp úr hon-
um stóð eins og hvítglóandi eldgosbuna, er vall og spýttist út yfir hið
gamla eldhraun frá því í fyrra og ruddi sér braut gegnum það með miklu
braki og brestum, og rauk ákaflega úr, rann síðan hægt og hægt einsog
ljósraubur glóandi eldstraumur gegnum gjár þær og spengur, er komið
höfðu, og myndaði sumstaðar tjarnir, er voru eldglóandi um stund; en
urðu skjótt eins svartar útlits sem hið gamla eldhraun".
Þá er leið á dag hér um bil kl. 6 e. m. tók að rökva; voru þeir fé-
lagar þá staddir hér um bil 1 enska mílu frá eldgosinu, og tóku þeir
nú snæðing og gáfu hestum sínum, er eldgosið virtist eigi að hafa haft
hin minstu áhrif á ; en síðan fóru þeir svo nærri sjálfri eldborginni,
sem þeir gátu vegna hita. Eldborgin virtist samanstanda af fjölda mörg-
um hæðum, er voru óreglulega keilumyndaðar, og hafði í miðpunkti
þeirra að líkindum í lok hins fyrra eldgoss, myndazt nýr gígur, að um-
máli nálægt hálfri enskri mílu, og var norðurhlið hans hrunin, eða fall-
in niður. Frá þessum miðpunkti hófu sig hinir keilumynduðu veggir
þess gígs, sem nú var að gjósa, og sem spýtti eldflóðsstólpanum hér um
bil 300-400 ensk fet í lopt upp. Lítið rauk úr stólpa þessum, og
með því að margar glufur voru í hliðar hans, þá skein eldurinn út um
þær, og við það leyt svo út sem hann væri allur sveipaður eldslogum.
Nú sáu þeir félagar enn tvo aðra minni gíga, annan í norðanverðri hæð-
inni, en hinn nokkru norðar í sjálfu brunahrauninu. Þeir köstuðu út frá
sér skínandi hvítu ljósi, og í þeim heyrðust brestir og brak, en gos þeirra
var nú í rénun. Einmitt frá þessum gígum var það að hin stærstu
hraunflóð runnu, og nálægðust þau með miklum hraða, en lopttegundir
þær, er komu frá gosinu, höfðu þau áhrif á loptið, að þröngt varð um
andrúmið. Nú var tekið að dimma, og þá kveikti herra Watts í pípu
sinni við hið glóanda eldraun, sneri síðan aptur til tjalds síns, en sat
lengi fyrir utan það, og skoðaði þessa mikilfenglegu, áhrifamiklu og svip-
miklu ógna- og undrasjón, er hinar voldugu eldgosbunur þutu í lopt upp.
Um nóttina kom hvert gosið á fætur öðru; var það einkennileg sjón,
að sjá hina eyðilegu, sendnu hraunsléttu, er þeir félagar höfðu reist
tjald sitt á, við ljósbjarma þann er hið glóanda eldflóð kastaði yfir hana.
Morguninn eptir kl. 6 hélt herra Watts á stað til að kanna hæð-
irnar, sem liggja í línu meðfram gjá þeirri, er myndast hafði af eldgos-
inu í fyrra, sem göng fyrir eldflóðsstrauminn. Um nóttina hafði gígur-
inn stækkað um 50-60 ensk fet að ummáli, en gosið var auðsjáanlega
í rénun. Hinn næsti húsaklasi þar fyrir sunnan samanstóð af 3 gígum,
er rauk úr, og leit út sem þeir væru sveipaðir bleikri blæju, er líklega
var gufa af samblönduðum brennisteini og salmíak, því efni þau sáust
við minni sprungurnar. Meðfram sprungunni voru nokkrar aðrar líkar
hæðir, þó nokkuð hver frá annari, og rauk mjög úr sumum þeirra. Frá
allri þessari hæðaröð sýndist svo sem bæði í fyrra og áður hefði runnið
hraunflóð, og var þar mjög af sprungum, er voru huldar salmíaks og
brennisteins gufu Bæði vegna þess að hagstæður norðanvindur var um
daginn og af því að herra Watts var útbúinn með „fjallastígvel“, þá
heppnaðist honum, á einum stað að skríða yfir eldhraunið til aðal sprung-
unnar, sem þar var 4-5 ensk fet á breidd. Reyndi hann þá að kanna
dýpt hennar, en lopttegundir þær er stigu upp úr eldhrauninu, gjörðu
honum svo þröngt um andrúmið, að hann neyddist til að snúa sem skjót-
ast aptur, og gjörðu jafnvel svo mikið að verkum, að honum var bumb-
ult það sem eptir var dagsins.
Gjá sú, eða sprunga, sem Watts hér hafði farið fram með er í Mý-
vatns öræfum hér um bil jafnhliða Mývatni nálægt 2000 ensk fet yfir
sjáfarmál, og gengur frá landnorðri til útsuðurs og er á lengd nálægt 12
enskar mílur. Eldhraun það, er í hinu fyrra eldgosinu rann fram um
gjá þessa, er á lengð hér um bil 15, en á breidd 4 enskar mílur. að
því, er næst varð komist, er það mjóst að sunnanverðu. Hið nýja elda
flóð vall út yfir hið eldra, og einungis á einum eða tveimur stöðum rann
það út fyrir það, og þó lítið eitt. þetta gos hefir ekki kastað frá sér
neinu vikri, heldur að eins sandi, steinum og ösku. Eldhraunið var
stuðlabergkynjað, blandað kristalli og flísabergi (Feldspath). þá er herra
Watts sigldi burt af Íslandi hafði þetta eldgos eigi gjört neitt tjón. Gjá
sú og eldborgaröð, sem hér er lýst, er hinn nyrðri grunnpunktur eldfjall-
anna á Íslandi.

Eigandi og ábyrgðarmaður: Skapti Jósepsson, cand. phil
Akureyri 1815. Prentari: B. M. Stephansson.
