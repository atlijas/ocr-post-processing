FJALLKONAN
1. BLAÐ.
REYKJAVÍK, 29. FEBRÚAR
1884.


Til kaupenda og lesenda.

SNEMMA í vetr sendi „félag eitt í Reykja-
vík“ út um land boðsbréf, þar sem al-
þýðu var gefinn kostr á nýju og ódýru
blaði, er heita skyldi „Fjallkonan“. All-fá af
boðsbréfunum hafa verið endrsend enn sem
komið er, enn að því er vér vitum til, hafa þau
fengið mjög góðar viðtökur, og áskrifendr orðið
miklu fleiri enn við var búizt i fyrstu. Vér
höfum frestað útkomu blaðsins vegna þess, að
vér vildum fyrst sjá, hversu almenningr tæki
boðsbréfunum; höfum vér nú góða von um, að
blað vort fái álíka marga kaupendr og in önnur
íslenzku blöð.
Í boðsbréfi voru var ákveðið verð blaðsins.
Þeir, sem borguðu blaðið fyrirfram, eða fyrir lok
marzmánaðar, skyldu fá það fyrir eina krónu og
fimmtíu aura, ella skyldi það kosta tvær krónur.
Vér lengjum nú frest þennan til aprílmánaðar-
loka, svo að þeir, sem þá verða búnir að standa
oss skil á andvirði blaðsins, þurfa eigi að borga
nema 1 kr. 50 au. fyrir eintakið (árganginn).
Vér vonum, að allir sjái hve fjarska ódýrt þetta
blað er, og hve miklu það er ódýrara enn öll
önnur íslenzk blöð, þar sem 24 arkir kosta að
eins 1 kr. 50 au.
Sölulaun eru sjötta hvert eintak. Í boðsbréfinu
var drepið á, hvað verða mundi helzta efni blaðsins.
Vér viljum fyrst og fremst geta þess, að vér
munum eigi þreyta lesendr vora á löngum stjórn-
mála-ritgerðum i blaði þessu. Oss virðist þarfara,
að fræða almenning um þau efni, er oss skortir
mest til að jafnast á við nágranna þjóðir vorar.
Að því er snertir frjálsari stjórnarskipunarlög,
ódýrri og innlendari stjórn enn vér nú höfum,
munum vér smámsaman gera grein fyrir stefnu
blaðs þessa.
Það er öllum kunnugt, hve mjög vér stöndum
á baki nágrannaþjóða vorra í verklegri menning
og atvinnuvegum.
Landbúnaðrinn stendr á svo veikum fótum,
að hve nær sem harðr vetr kemr, horfellr fénaðr-
inn fyrir sakir fóðrskorts, af því að jarðræktin
er svo lítt á veg komin.
Vér munum smámsaman færa lesöndum vorum
ritgerðir um búnað eftir góða og reynda búmenn,
svo og skýra frá öllum nýjungum og framför-
um í þá átt.
Sjáfarútvegr vor er ávalt stopull fyrir þá sök,
að oss vantar haffær skip (þilskip) til fiskiveiða
í hafi úti, svo að hve nær sem fiskr eigi géngr
á grunnmið, verðum vér að svelta fiskilausir í
landi.
Vér munum styðja svo sem oss er unt í blaði
þessu að samtökum til framfara í sjáfarútvegi,
einkum þilskipa útvegi, og skýra greinilega frá
öllu er gerist í þeim efnum.
Verzlunin hefir talsvert batnað in síðari ár,
enn mikið vantar á, að hún sé svo eðlileg og
hagfeld, sem verða mætti. Virðist það enn eiga
langt í land, að vér færum sjálfir verzlun vora,
svo að allr ágóðinn lendi í landinu sjálfu; þar
til vantar oss miklu meiri menning og mentun
enn vér nú höfum, svo og haffær skip og sjó-
menn. Í öðru lagi er mest öll vor verzlun vöru-
skipta-verzlun, enn sú verzlunar-aðferð tíðkast
mest meðal nýlendu manna og viltra þjóða. Hér
kemr og fram ið mikla mein landsins, að hér
er engin peningastofnun, svo að eiginleg peninga-
verzlun getr eigi átt sér stað.
Um þessi mikilvægu mál vildum vér geta
flutt lesendum vorum góðar ritgerðir.
Mentun landsmanna er enn mjög skamt á
veg komin í raun réttri. Reyndar er mentun
vor í eðli sínu þjóðleg og stendr á gömlum merg,
enn vér förum mjög á mis við ina nýju heims-
mentun vegna þess, að land vort er fjarri öðrum
löndum og vantar nægar samgöngur og viðskifti
við aðrar þjóðir. Oss vantar búnaðarskóla, alþýða-
skóla og unglingaskóla.
Vér munum í blaði þessu tala nákvæmlega
um alla skólamentun alþýðu.
Bókagerð er hér mikil að tiltölu við mann-
fjölda, ef bækr vorar væri að því skapi góðar
og nytsamar. Langmest er hér gefið út af skáld-
skaparritum, enn fullr þriðjungr af því er lítt
merkt, eða leirburðr; þá eru ýmiss konar tímarit
og blöð, þá guðfræðibækr, enn miklu minna af
eiginlegum fræðibókum eða vísindabókum, og ná-
lega ekkert í sumum greinum. Almenn fræðirit
handa alþýðu eru ekki teljandi. Blöðin eru in
einu rit, er öll alþýða getr lesið sér til mikils
gagns, og verðr það eigi nægilega brýnt fyrir
almenningi að nota sér blöðin og lesa þau. Vér

þekkjum jafnvel marga efnaða bændr er ekkert
blað kaupa, enda vita þeir engin deili á neinu,
ef talað er við þá um almenn málefni. Vér vilj-
um og áminna menn um, að hirða blöðin vand-
lega og safna þeim saman, en glata þeim eigi
jafnóðum og búið er að lesa þau, svo sem flestir
gera. Fróðleikr sá, er í blöðunum er fólginn,
hefir eigi minni þýðingu síðar meir, því í blöð-
unum er rituð in fullkomnasta saga nútíðarinnar.
Vér munum í blaði þessu geta um helztu nýjar
bækr er út koma, og gefa almenningi bendingar
um þær.
Svo munum vér og geta inna helztu ritgerða,
er koma út í öðrum íslenzkum blöðum, og segja
álit vort um þær, svo að lesendr þessa blaðs fái
glögt yfirlit yfir efni hinna blaðanna, og er það
einkum gert fyrir þá, sem einungis kaupa þetta
blað.
Fréttir bæði innlendar og útlendar munum vér
flytja svo greinilegar sem kostr er á.
Í hverju blaði verða fyrst um sinn á öftustu
síðu ýms heilræði og bendingar, búráð, heilbrigð-
isreglur, ráð í sjúkdómum eða annað þess konar.
Margir góðir menn hafa lofað að senda oss
ritgerðir í blaðið. Svo höfum vér og fengið
ágæta frétta-ritara.
Vor pólitíska trúarjátning.
VÉR trúum og vonum, og viljum að því styðja:
að þjóð vor, þótt fátæk sé og fákunnandi,
vakni brátt til meðvitundar um frjálsræði
sitt og þjóðréttindi;
að landið fái þau stjórnarlög, er samboðin eru
frjálsri þjóð og sjálfstæðri, svo að stjórn lands-
ins, sem enn er að mörgu leyti í sama formi og
á einveldistímunum, verði innlendari, einfaldari
og ódýrari enn nú gerist;
að stjórnarskráin frá 1874 verði ið bráðasta
endrbætt, svo sem brýn þörf er á, með því að
hún er að sumu leyti eigi annað enn þýðingar-
lítil pappírsrolla, er lögð er á hylluna, eða ný
bót á gömlu fati, er löngu ætti að vera niðr lagt;
að alþing fái óbundið löggjafarvald, fullkomið
þingræði, og full og óskert fjárráð, svo að laga-
drápi því mætti linna, er danskir stjórnherrar, sem
alveg eru ókunnugir landi og þjóð og öllum
landsháttum hér, hafa framið á lögum þingsins
síðan það fékk löggjafarvald, og sem að vísu
hefir farið svo í vöxt, að líkur virðast til, að það
geti jafnvel komið fyrir, að öllum lögum frá al-
þingi verði synjað staðfestingar;
að yfirstjórn landsins verði svo skipað, að hún
hafi fulla ábyrgð fyrir alþingi, og að vér fáum
sérstakan ráðgjafa við hönd konungs, íslenzkan
mann með fjölhæfri þekkingu á innlendri stjórn
vorri, lögum og landsháttum, sem fylgir með
áhuga fram málum þings og þjóðar, en láti eigi
danska kaupahéðna eða færeyskar peysur vefjast
fyrir fótum sér;
að nýjar kosningar fari fram til hvers þings,
og að kosningarréttr verði eingöngu bundinn
við fullþroskaaldr og óskert mannorð, en eigi
við peninga eða fjölda ölmusumanna og kararó-
maga í sveit hverri;
að æðsti dómr landsins verði í landinu sjálfu,
og að dómsvald hæstaréttar í íslenzkum málum
verði af numið, því að vér vitum þess engin dæmi,
að þjóð, sem hefir löggjafarþing, hafi eigi fult dóms-
vald, jafnvel þótt það sé fjarri oss að óska eftir, að
yfirdómrinn hér fái ið æðsta dómsvald;
að dómaskipan allri og málatilbúnaði verði
breytt, kviðdómar upp teknir enn einvaldsdómar
af numdir;
að kirkjan verði aðskilin frá þjóðfélaginu og
fái sína stjórn út af fyrir sig, með því að það
er bersýnilegt, að kirkjulífið blaktir nú að eins
á skari, og að allr trúarlegr áhugi kólnar meir og
meir af því að söfnuðum eru eigi veitt þau rétt-
indi, er þarfir tímans heimta, en það er fyrst og
fremst sjálfstæð kirkjustjórn, kosningar presta,
o. s. frv.
að bæði kirkna-jarðir og þjóðjarðir verði seldar
til sjálfsábúðar þeim er þess æskja, og að andvirði
kirkjujarða renni í sjóð kirkjunnar, sem verðr að
hafa sérstök fjárráð, er hún hefir sérstaka stjórn,
og að af því fé mætti veita til eflingar barnaskól-
um og alþýðuskólum, en ef til vill mætti þar á
móti fækka prestum sumstaðar;
að fjallið Hálaunadyngja hrynji smátt og smátt,
og molarnir dreifist víðsvegar út um sveitir;
að öllum inum ryðguðu hjólum frá einvalds-
tímanum, sem verða æ því stirðari í hreyfingu
því meir sem á þau er borið, verði kastað burt
úr landsstjórnarvélinni;
að óþörf embætti verði aftekin, byskup og
amtmenn af numdir, svo og sýslumenn, en að
við störfum þeirra taki kirkjustjórn, fjórðungs-
þing og fjórðungsdómarar, og hreppstjórar eða
aðrir sýslanarmenn í héruðum;
að alþýðuskólum, bæði fyrir karla og konur,
verði komið á fót, einum í hverri sýslu, og bún-
aðarskólum, einum í hverjum landsfjórðungi;
að alþýða fái brátt svo mikinn þjóðlegan þroska
mentun og menningu, að hún viti glögg deili á
alsherjarmálum sínum og verði fær um að færa
sér í nyt þær umbætr og réttabætr, er vér höfum
hér upp talið, og fyrirlíti þá ina heimsku og
illgjörnu aftrhaldsmenn, inar pólitísku aftrgöngur,
þessa þverhöfða, sem alt af horfa um öxl sér
og annaðhvort standa í stað eða mjaka sér aftr
á bak — ganga hana móður sína ofan í jörðina—
hversu sem öllu fleygir áfram í kringum þá, sem
eru starblindir fyrir ljósi sannleiks og mentunar
og kannast eigi við neinar framfarir.
Innlendar fréttir.
Embættisskipan (frá nýári).
(Talan í brotslíki framan við táknar veitingardaginn.)
10/1. Vatnsfjörðr veittr af konungi síra Stefáni Ste-
phensen í Holti.

S. d. Þórðr Guðmundsen, héraðslæknir í Gullbringus.,
leystr frá embætti án eftirlauna.
S. d. Jóhannes Ólafsson, cand. jur., settr af ráðherranum
málaflutningsmaðr við yfirdóminn.
16/1. Jón Gunnlaugsson, skipasmiðr, skipaðr vitavörðr á
Reykjanesi.
28/1. Benidikt presti Eiríkssyni í Guttormshaga veitt
lausn frá prestskap í næstu fardögum með 370 kr. eftir-
launum. S. d. Janus prestr Jónsson að Hesti settr prófastr í
Borgarfjarðarprófastsdæmi.

Óveitt embætti.
(Talan framan við í brotslíki táknar auglýsingardaginn,
talan aftan við tekjurnar í krónum, + að við bættu lands-
sjóðstillagi).
14/1. Héraðslæknisembætti í 2. læknishéraði (Gullbringu-
sýslu). Laun: 1500 kr.
7/1. Kirkjubæjarklaustr. 1163. Prestsekkja á hlut í.
28/1. Reykholt. 1196. Hvílir á 800 kr. skuld til lands-
sjóðs, er borgast skal með 100 kr. á ári, auk vaxta.
2/2. Holtaþing. 753+200.
%. Þykkvabæjarklaustr. 454+100. Prestsekkja á hlut í.
Meðallandsþing. 468+300.
Staðarbakki. 1088. Verðr eigi veittr fyrst um sinn enn
prestr settr.
Holt í Önundarfirði. 1356.
Grundarþing. Frá því brauði greiðast 50 kr.
Saurbær í Eyjafirði. Frá því brauði greiðast 250 kr.
Prestsekkjur eiga hlut í.
Dvergasteinn.
Veðrátt
hefir í allan vetr verið mjög óstöðug og stormasöm
hér syðra, en frost eigi mikil og snjór eigi fallið mjög
mikill. Mest frost í Rvík. í janúar inn 26. 14° Cels.;
mestr hiti inn 16. 7°. Í febrúar mest frost inn 11. 9°;
mestr hiti inn 5°. Oftast í jan. og febr. útsynningr.
Úr öðrum hlutum landsins spyrst og óstöðugt og stirt
tíðarfar, en all-vel látið yfir heybirgðum meðal almenn-
ings. Bezt tíð í Múlasýslum.
Aflabrögð.
Alment fiskileysi hér við Faxaflóa síðan fyrir nýár.
Nýlega hefir orðið fiskvart í Grindavík, og enda á Mið-
nesi og í Höfnum. Hákarlsafli hefir verið hér vestr um,
og er enn talsverðr ef gæftir leyfðu.
Látnir menn.
13/1. Þórðr prófastr Þórðarson, Jónassonar í Reykholti f.
23/4. 1825.
21/1. Ungfrú Ingileif Benidiktsen í Reykjavík f. 27/7. 1861.
30/1. Havsteen faktor á Akreyri, faðir Júlíusar amt-
manns og þeirra systkyna.
2/2. Símon Hannesson Johnsen í Reykjavík, kaupmaðr og
sænsk-norskr konsúll, f. 22/6. 1848.
Skólar.
Vetrinn 1883—84.
Talan aftan við nöfnin merkir fjölda stúdenta,
lærisveina eða lærimeyja.
Lærði skólinn : 116 (í skólanum) + 14 (utan-
skóla) = 130.
Prestaskólinn : 8 (í efri deild) + 2 (í yngri d.)
+ 1, er sækir forspjallsvísindi = 11.
Læknaskólinn : 6.
Möðruvallaskólinn : 25.
Búnaðarskólar : Eyðar : 6. Hólar : 7. Ólafs-
dalr : 8?
Kvennaskólar : Rvík : 24. Laugaland : 20.
Ytri-Ey : 16.
Kvennaskólinn í Reykjavík
vetrinn 1883—84.
Annar bekkr.
1. Elín Þorleifsdóttir úr Árnessýslu. 2. Ragnheiðr
Johnsen úr Barðastr.s. 3. Guðrún Gísladóttir úr Ísafj.s.
4. Anna Ólafsdóttir úr Suðurmúlasýslu. 5. Margrét
Þorkelsdóttir úr Kjósars. 6. Sigrún Daníelsdóttir úr
Reykjavík. 7. Bóthildr Bjarnardóttir úr Borgarfj.s. 8.
Vigdís Ketilsdóttir úr Gullbr.s. 9. Ólafía Petersen úr
Gullbr.s. 10. Þórdís Jóhannesdóttir úr Barðastr.s. 11.
Rósa Jónsdóttir úr Reykjavík.
Fyrsti bekkr.
12. Jóhanna Einarsdóttir úr Gullbr.s. 13. Rannveig
Þorvarðardóttir úr Rvík. 14. Þóra Ólafsdóttir úr Rvík.
15. Elín Sigurðardóttir úr Rvík. 16. María Ísaksdóttir
úr Rvík. 17. Guðrún Guðmundsdóttir úr Rvík. 18. Jó-
hanna Pálsdóttir úr Ísafj.s. 19. Nikoline Petersen úr
Rvík. 20. Jóhanna Stefánsdóttir úr Skagafj.s. 21. Mar-
grét Einarsdóttir úr Rvík. 22. Guðný Jónsdóttir úr
Rvík. 23. Oddrún Frímannsdóttir úr Húnav.s. 24. Ísa-
fold Jónsdóttir úr Rvík.
BÓKMENTIR.
BLÖÐIN.
„ÞJÓÐÓLFR“, 36. árg. Vikublað; kostar 4 kr. 7 blöð út komin síð-
an á nýári. Ritgerðir, er vér viljum sérstaklega benda mönnum á :
„Hvað er þá að?“ um endrskoðun stjórnarskrárinnar o. fl., meðal
annars um, að konungr megi að eins hafa neitandi synjunarvald. —
„Um þilskipaútveg og formensku“ eftir Markús Bjarnason (2. bl.) —
„Kafli úr amtmansræðu (Magn. Stephensens á þingi í sumar) með smá-
fleygum og randglósum frá Anti-Broddi (3. bl.). — Um skýrslu Pater-
sons konsúls um harðærið 1882—83 eftir Eirík Magnússon (4. bl.). —
„Um pósthús(leys)ið í Rvík“ (5. bl.). — „Pólitiskt svefnþorn“ um til-
raunir aftrhaldsmanna og vikaseppa þeirra, að leiða athygli alþýðu
frá landsmálum (6. bl.).
„ÍSAFOLD“, 11. árg. Vikublað; kostar 4 kr. 9 blöð út komin síðan
á nýári. Ritgerðir, er vér viljum sérstaklega benda almenningi á :
„Stjórnarskrá Íslands“ (2. bl.). — „Hugrinn minnir á, enn hönd og
tunga framkvæmir“, eftir Finn Jónsson, um skoðanir framf.-manna og
aftrh.-manna, þjóðvald í stað konungsvalds, frjáls trúarfélög, afnám
forntungnanáms í skólum, jafnrétti kvenna á við karlmenn o. s. frv.
(3. bl.). — Um manntjónið í vetr (8. jan.) og „um bjargráð í sjáfar-
háska og nytsemi loftþyngdarmælis fyrir sjómenn (4. bl.). — Meira um
sama efni eftir Árna landfógeta. [Getr þess, að fáeinir dropar af lýsi
nægi til að jafna ferhyrnda alin á sjó, og að það hafi verið lagt til á
Skotlandi, að hver bátr ætti jafnan að hafa til taks 5—10 potta af
lýsi ef á þyrfti að halda til að draga úr ósjó. 1 útlendu blaði höfum
vér lesið, að af 10 pt. lýsis kom brá á sjóinn á 2000 ◻ álna svæði,
og veitti þá 4 mönnum léttara að róa enn 8 áðr. Þetta ráð hefir og
oft hér á landi komið að góðu liði. Loftþyngdarmælir til að hafa á
bersvæði til almenningsnota segir höf. að muni kosta 120 kr. og þar
að auk alt að 100 að setja hann upp] (6. bl.). — „Konráð Maurer“, æfi-
ágrip eftir Finn Jónsson (8. bl.). — Nokkurar greinir hafa og verið í
Ísafold um ina fyrirhuguðu blautfisksverzlun við Englendinga bæði
með og mót, en fleiri munu þó vera á því, að það muni vera heilla-
vænlegt fyrirtæki.
„SUÐRI“ heldr dyggilega áfram að þagga niðr raddir þær, er hin
blöðin hafa látið til sín heyra um, að yfirstjórn landsins og stjórnar-
athöfnum sé í ýmsu ábótavant, en básúnar lof stjórnarherrans og heldr
uppi skildi fyrir amtmannaembættunum.
„NORÐANFARI“ syngr sitt venjulega líksöngslag, og
„FRÓÐI“ kom eigi með síðasta pósti.
„AUSTRI“ heitir nýtt blað, er kemr út í prentsmiðju þeirri, er Aust-
firðingar keyptu af Jóni alþm. Ólafssyni og nú er stofnsett á Seyðis-
firði. 1. og 2. blað komið hingað. Ábyrgðarmaðr Páll Vigfússon,
cand. philos. á Hallormsstað. Árg. 3 kr.
„HEIMDALLR“ heitir nýtt blað, er bóksali Björn Bjarnarson í Khöfn
er farinn að gefa út. Kemr út ein stór örk á mánuði og kostar
árg. 3 kr.
NÝJAR BÆKR.
Síðan um nýár hafa smábæklingar einir komið út, og er sumra
þeirra varla getandi.
„SULLAVEIKIN og varúðarreglur gegn henni“. Eftir dr. J. Jónassen.
Gefið út á kostnað landssjóðs í 7000 expl., og útbýtt ókeypis. Svo
stórt upplag hefir eigi verið prentað hér fyrri af neinu riti, en svo er
til ætlazt, að rit þetta komist á hvert heimili. — Ráðum vér alþýðu al-
varlega til að lesa það. (Prsm. S. G.).
„LÚTERS MINNING, fjórum öldum eftir fæðing hans“. Eftir Helga
prestaskólakennara Hálfdanarson, 64 bls. 8vo. (Prsm. S. G.).
FJALLKONAN.
VERIÐ AÐ PRENTA:
LÆKNINGABÓK eftir dr. J. Jónassen.
NJÓLU eftir B. Gunnlaugsson, 3. útg.
LESBÓK Í DÖNSKU eftir Stgr. Thorsteinsson, 2. útg. (Prsm. S. G.).
ÁRBÓK FORNLEIFAFÉLAGSINS.
RITHÖFUNDATAL eftir Jón Borgfirðing.
LESBÓK Í ÞÝZKU eftir Stgr. Thorsteinsson. (Ísaf. prentsm).
FRIÐÞJÓFSSÖGU eftir Matth. Jochumsson, 2. útg. (Prsm. E. Þ.).
Framfarir vísindanna árið 1883.
ENGAR vísindalegar uppgötvanir, er stórtíðindum
sæti, hafa verið gerðar árið sem leið. Eigi að síðr
hefir mikið verið unnið í þarfir vísindanna, sérstaklega
að því leyti, er miðar til almennra hagsælda. In síðustu
ár hafa menn sér í lagi lært að nota rafmagnið á ýmsan
hátt. Rafmagnsljós er farið að hafa í ýmsum borgum,
eigi að eins á strætum úti, heldr og til herbergjalýs-
ingar, og er það þó miklu óvíðar enn líklegt væri. Í
New-York hefir Edisons-félagið leitt rafmagnsstrauminn
um 28 mílna vegalengd í borginni, og er þar fjöldi húsa
uppljómaðr af rafmagnsljósum. í Norðrálfu er og farið
að hafa rafmagnsljós í stað gas-ljósa á járnbrautastöðv-
um, í verksmiðjum, leikhúsum, stórum gistingaskálum
og í gufuskipum. Svo og í kirkjum; Matteusarkirkjan
í London er uppljómuð með 60 rafmagnslömpum. Að
því er snertir hreyfingarafl rafmagnsins, var í september
er leið opnaðr járnvegr fyrir rafmagnsvagn inn lengsti
í heimi í Portrush á Norðr-Írlandi. Vegrinn er 6 mílur
(enskar) á lengd, og á að lengja hann og samtengja við
alfarajárnveg. Vélina, er framleiðir rafmagnsstrauminn,
hreyfir dálítill foss. Vagninn fer að eins 12 mílur (ensk-
ar) á kl.tíma. Hraðinn er því eigi mikill í samanburði
við hraða eimvagna, er fara yfir 40 mílur á kl.tíma.
Talið er víst, að þótt rafmagn verði eigi alment notað
jafn vel sem gufa til að hreyfa vagna á járnbrautum, þá
sé það mjög hentugt til að hreyfa vagna á sporvegum,
á járnbrautum neðanjarðar og í fjallagöngum. Rafmagn
verðr heldr eigi notað jafn vel sem gufa til að hreyfa
skip; en inir nýju rafmagnsbátar eru þar á móti svo
miklu þrifalegri enn eimbátar, að þeir munu einkum
verða hafðir til skemtiferða. Það er þegar í ráði, að hafa
rafmagnsvagna í fjallagöngum. Við ein slík göng var
lokið í haust. Það eru Arlbergs-göngin milli Svisslands
að vestan og Tyróls í Austrríki að austan. Þau eru 6⅖
mílur á lengd, enn með inum ágætu verkfærum, er menn
nú hafa, var verki þessu lokið á 3 árum.
Landfræðingar eru nú búnir að kanna svo lönd um
allan heim, að þeir eru farnir að kvarta yfir, að þeir hafi
eigi nóg að rannsaka. Afríka hefir verið könnuð þvert
og endilangt, og landfræðingar hafa fengið glögt yfirlit
yfir alt landslag þar, jurtagróða, dýralíf og þjóðflokka.
Verzlun frá Evrópu og Ameríku hefir rutt sér þar nýjar
brautir, er enginn siðaðr maðr hafði fæti stigið fyrir
nokkurum árum. Vilji landfræðingarnir kanna ókunn
lönd, verða þeir að leita til heimskautanna, svo sem
Nordenskiöld gerði í sumar er leið. Ferð hans hafði þó
eigi neinn sérlegan vísindalegan árangr, enda mun land-
fræðin eigi ávinna mikið á slíkum norðrferðum, þar sem
alt er hulið ísi og jöklum. Þar á mót geta önnur vís-
indi grætt á ferðum þessum. Veðrfræðifélögin hafa gert
út menn til að rannsaka veðráttu, segulmagn og alt, er
að veðrfræði lítr um þessar stöðvar. Á 14 stöðum norðr
í kuldabeltinu eru um 200 manna við þann starfa. Þeir
hófu athuganir sínar 1881 (sumir 1882), og áttu að koma
aftr í ágúst 1883, enn að eins 10 þeirra vóru komnir aftr
um nýárið. Hinir halda víst áfram næsta ár. Veðrfræð-
ingar hafa og tekið sér rannsóknarstöðvar á tindinum
Ben Nevis, hæsta fjalli í Bandaríkjunum, og telja þann
stað hentugan til slíkra rannsókna.
Þótt landfræðingarnir sé ef til vill komnir svo langt
í rannsóknum sínum, að eigi sé að vænta mikilla nýrra
uppgötvana úr þeirri átt, þá er öðru máli að gegna með
stjörnufræðingana. Stjörnufræðingrinn hefir alt af meira
og meira rannsóknarefni; nýir heimar koma sífelt fram;
nýjar stjörnur finnast á hverju ári. Árið sem leið var
almyrkri á sólu 6. maí. Svo sem kunnugt er, hefir þótt
hægast að skoða yfirborð sólar við slík tækifæri. Stjörnu-
fræðingar vóru því sendir frá ýmsum þjóðum til Karó-
línu-eyja, ef veðr leyfði að skoða atburð þenna. Veðrið
var ágætt; sjónpípur og áhöld til rannsóknar sólarljóss-
ins voru þar við höfð, og ljósmyndir teknar. Leitað
var að jarðstjörnu þeirri, menn hyggja að gangi nær
sólu enn Merkúríus, enn að eins einn frakkneskr maðr
þóttist sjá hana. Skoðun sólar í myrkva er nú síðr nauð-
synleg enn áðr, þar sem menn nú geta rannsakað yfir-
borð sólar í geislum hennar á hvaða tíma sem er, og árið
sem leið er fundin ný aðferð til að taka ljósmynd af
sólarkringlunni í fullum ljóma.
Í október héldu jarðmælingafræðingar fund með sér í
Róm. Þeim kom saman um að samræma jarðlengdar-
málið með því, að ákveða aðalhádegisbaug, og tímamálið
með því að ákveða alsherjar klukkutíma tal. Lögðu þeir
til að hádegisbaugr Grænuvíkr (Greenwich) yrði aðalhá-
degisbaugr, og að við hádegið í Grænuvík yrði miðað
sem upphafspunkt klukkutíma talsins, þannig, að þaðan
frá teldist alsherjar klukkutímar 0 til 24.
Í efnafræði hefir allmörgu þokað áfram. Þannig hafa
efnafræðingar getað framleitt með efnasamsetning cítrónu-
sýra og indigó, sem annars fæst úr jurtaríkinu, og þvag-
sýru, er annars hefir eigi fengizt nema úr dýrum.
[„Scotsm.“].
FRÁ ÝMSUM LÖNDUM.
Málfrelsi í Ameríku. Rétt fyrir jólin héldu 150 írskir
eldkveykjumenn fund með sér í New-York til að bera
ráð sín saman í hefndarskyni fyrir aftöku O’Donnels.
Fundrinn var haldinn að tilhlutun Fenía-félagsins, og
komu þar saman inir djarftækustu garpar úr því liði.
O’Donovan Rossa og fleiri héldu þar inar svæsnustu ræð-
ur. Einn fundarmanna, Robert Blissert, komst svo að
orði: „Fyrir hvem slíkan mann, sem O’Donnel, skyldu
drepnir 100 embættismenn á Englandi. Það er heilög
skylda fyrir hvern írskan mann, að drepa ina ensku
böðla, hvar sem vera skal. Það er óþolandi skömm, að
Íra skuli vanta sprengiefni (dynamit), er pundið kostar
ekki nema 62 cents. Ekkert reykelsi mundi guði vera
jafn þægilegt sem reykrinn af brennu Lundúna. Bless-
aðir veri þeir menn, sem drápu Burke og Cavendish.
Skjótum saman 10000 dollurum til höfuðs hverjum jafn-
ingja Carey’s“. [„Daily News.“]
Stórar tölur. Mannfjöldinn í inu brezka ríki er 315
milíónir, og eykst á hverjum 20 árum um 50 mil. Tekj-
ur ríkisins samanlagðar eru um 3000 mil. króna. Verzl-
un ríkisins hefir í veltu 18000 mil. kr.
Á allsherjar fiskisýningu þá, er haldin var í London
í sumar er leið, komu 2¾ milíón manna eða 16800 manns
að jafnaði á dag. Ekki gerðu Íslendingar sér samt það
ómak, að fara á sýningu þessa.
Eggjagerð. í Ameríku er farið að búa til egg, er líkj-
ast svo mjög fugla-eggjum að útliti og bragði, að varla
verðr sundrgreint. Í einu eggjagerðar-húsi eru búin
til 1000 egg á klukkutímanum. Eggjarauðan er hnoðuð
úr deigi af maísmjöli, línsterkju o. fl. Eggjahvítan er
mynduð af albumin (eggjahvítuefni), og samsetningin er
in sama sem í fuglseggi. Þessi egg hafa og þann kost,
að þau má lengi geyma óskemd. [„Mrg.“]
Ritstjóri: Valdimar Ásmundarson.
Reykjavík: prentuð hjá Sigm. Guðmundssyni 1884.
Hraði eimlestanna er mjög misjafn; mestr hraði (a sléttu eða niðr
á við) er talinn 70 mílur enskar á kl. tíma. Þó er nú í ráði, að koma
á hraðlestaferð milli New York og Philadelphiu, er farið skal á kl.
tíma, en vegalengdin er 90 enskar mílur.