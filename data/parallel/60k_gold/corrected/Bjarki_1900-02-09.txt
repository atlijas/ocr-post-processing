Eitt blað á viku minst. Árg. 3 kr.
borgist fyrir 1. Júlí, (erlendis 4 kr.
borgist fyrirfram).
BJARKI
Auglýsíngar 8 aura línan; mikill af
sláttur et oft er auglýst. Uppsögn
skrifleg fyrir 1. Október.
V. ár. 5
Seyðisfirði, Föstudaginn 9. Febrúar
1900
AKVEGUR
frá Hjeraði til fjarða.
—o—
Á seinni árum hefur sú laungun,
einsog eðlilegt er, meir og meir
rutt sjer til rúms hjá Hjeraðs-
mönnum, að fá akveg þaðan til
fjarða, svo að þeir gætu á vögn-
um flutt að sjer nauðsynjar sínar
frá kauptúnunum og sjávarsíðunni.
Hjer virðist nú einnig sem alvara
fylgi máli, þar sem þeir á síðasta
sumri feingu lagðan mílulángan ak-
veg eftir hjeraðinu. Er þá næst
að spyrja, hvar heppilegast sje að
leggja akveginn frá Hjeraði til
fjarða. Því skal jeg svara strax
afdráttarlaust og hlutdrægnislaust.
Það er yfir Fjarðarheiði, en ekki
yfir Fagradal, eins og margir hafa
þó haldið fram. Fjarðarheiði er,
þrátt fyrir hæðinu, svo vel löguð
fyrir akveg, að ótrúlegt má virðast,
og er þetta einnig álit lærðs mannv-
irkjafræðíngs, sem skoðað hefur
leiðina. Akvegur yfir hana mun
verða miklun mun ódýrari en yfir
Fagradal. Vegaleingdin er nær
helmíngi minni, viðhald á veginum
yrði miklu kostnaðarminna, og
Ísað sem merkilegast er: vegurinn
yrði kannske litlu erfiðari eða
brattari á Fjarðarheiði en Fagra-
dal. Enn hefur Fjarðarheiði einn
kost fram yfir Fagradal og hann er
sá, að yfir hana má fara hvenær
sem er með hesta og æki, en oft
er og verður altaf tímunum saman
ófært yfir Fagradal. Þó merkilegt
sje og ótrúlegt þyki, þá eru af
náttúrunnar völdum svo margir og
miklir erfiðleikar á akvegalagníng
eftir Fagradal, að ekki getur verið
um hana að ræða, eftir mínu áliti,
og síst þar sem Fjarðarheiði er
jafn vel löguð fyrir akveg og sýnt
hefur verið. Hver ætli sje svo til-
gángurinn með að flytja Lagarfljóts-
brúarefnið upp á Reyðarfjörð eins
og frjest hefur að væri í ráði.
Kannske það sje gert af þeirri á-
stæðu, að ódýrara, ljettara og fljót-
legra sje að aka því yfir Fagradal,
en t. d. yfit Fjarðarheiði, eða þá
af Hjeraðssöndum eftir fljótinu.
Sje þessi tilgángurinn, þá verð jeg
að gera öllum, sem hlut eiga að máli,
aðvart um, að Fagridalur er á vetr-
um gersamlega ófær til þesskonar
flutninga, svo ófær, að jeg nenni
hjer ekki upp að telja alla þá galla
sem þar eru á. Fyrir þessu hef
jeg eigin reynslu, þar sem jeg oft,
og á öllum tímum árs, hef farið
um Fagradal. Jeg skora því fast-
lega á alla þá, sem hlut eiga að
máli í flutníng brúarefnisins, að sjá
svo um, að það verði á næsta
sumri annaðhvort flutt upp til Seyðis-
fjarðar, eða á Hjeraðssanda, svo
strax að vetri yrði hægt að aka
því að brúarstæðinu.
Sökum þess að jeg hef ekið yfir
Fjarðarheiði bæði sumar og vetur
og sjaldan haft minna í æki en
fimm hestburði, þá stæði mjer al-
veg á sama, hvort jeg ætti heldur
að aka brúarefninu frá Seyðisfirði
yfir Fjarðarheiði, eða af Hjeraðs-
söndum. Og ekki skil jeg í því,
að það sje nein ástæða til þess
að heimta meiri borgun fyrir að
aka því yfir Fjarðarheiði, heldur
en utan af söndunum. En það er
sjálfsagt að flytja brúarefnið á ann-
anhvorn þessara síðastnefndu staða,
en ekki til Reyðarfjarðar. Það yrði
ekki til annars en auka óþarfa
kostnað, þar sem það mundi reyn-
ast óumflýjanlegt að flytja það það-
an aftur á skipi, annaðhvort til
Seyðisfjarðar, eða á Hjeraðsanda.
Að endíngu er það ósk mín, að
allir þeir, sem eiga hlut að máli
viðvíkjandi Lagarfljótsbrúnni flýti
fyrir öllu þar að lútandi svo að
hún komist sem fyrst á fljótið.
Guðmundur Hávarðsson.
Þingkosningarnar næstu.
»Ekki er ráð nema í tíma sje
tekið« segir gamalt máltæki, og
efar víst einginn sannleik þessa
gamla spakmælis. Nú fer að líða
að alþíngiskosníngum hjá oss, og
þyrftum vjer því að fara að leggja
niður fyrir oss og hugsa um, hvern-
ig nú er ástatt hjá oss með þíng-
mannaefni. Fyrst, hvort þeir þíng-
menn, sem vjer nú höfum, muni
gefa kost á sjer til næstu kosn-
ínga, ef vjer getum borið fult
traust til þeirra, og ef svo er, þá
er vitanlega sjálfsagt að kjósa þá
aftur. — En nú getur jafnframt
þessu annað komið til greina, en
það er, að þó vjer í alla staði
sjeum ánægðir með þíngmanninn,
þá getur þó svo verið ástatt, að
það sje ráðlegra að skifta um, t. d.
hafi þíngmaðurinn flutt búferlum
lángt í burtu frá kjördæmi sínu
eins og t. d. sjera Sigurður Gunn-
arsson þíngm. sunnmýlínga og Jón
Jónsson þíngm. Eyfirðínga, því
mikla annmarka má það kalla, að
hafa þíngmanninn lángt frá kjör-
dæmi sínu; bæði verður hann með
tímanum ókunnugri þörfum kjör-
dæmisins og óskum kjósenda sinna,
og svo er hætt við að hann verði
áhugaminni um kjördæmi sitt og
eins og fólk og ásigkomulag kríng-
um hann hafi ofmikil áhrif á hann
gagnvart hinu fjærliggjandi kjör-
dæmi hans. Í öðru lagi, ef hinir
núverandi þíngmenn vorir gefa
eigi kost á sjer framvegis (þeir
ættu að lýsa slíku opinberlega yfir,
helst sem fyrst, svo menn sjeu
þar í eingum vafa) eða kjósendur
væru óánægðir með þingmenn sína
og ætluðu sjer eigi að kjósa þá
aftur, þá að fara að líta í kríng-
um sig eftir nýju þíngmansefni.
Þetta er nú sagt frá almennu
sjónarmiði. — En þar jeg er Múla-
sýslubúi, vil jeg sjerstaklega minn-
ast á horfur okkar Austfirðínga í
þessu efni, og leitast við að gera
það svo hlutdrægnislaust sem jeg
get.
Nú hefur svo óhappalega staðið
á um lángan tíma, að þíngmenn
vorir hafa allajafnan verið kosnir
úr landbænda flokki úr Hjeraði.
Jeg skal eigi lasta þessa menn
að neinu leyti; það hafa verið og
eru góðir og heiðarlegir menn, en
eðlilega hafa þeir haft hagsmuni
landbúnaðarins helst fyrir augum,
þekt þar best til og beitt sín helst
í þeim málum sem hann varða, lagt
þar helst orð í belg. En þeir hafa
verið miður kunnugir en skyldi
sjávarútveg vorum, þörfum og kröf-
um hans, og sett sig lítt inn í
þann atvinnuveg vorn, og svo hef-
ur sjávarútvegurinn setið á hakan-
um hjá þeim og þínginu.
Því er það svo öfugt sem fram-
ast getur hugsast, að þessir 4
þíngmenn okkar Múlsýslínga skuli
allir vera búsettir í Hjeraði, fyrir
ofan fjall, lángt frá sjávarsíðunni,
og verðum við því fjarðarbúarnir
að leitast nú við að hafa að minsta
kosti 2 þíngmenn vora búsetta hjer
hjá oss, úr flokki vorum. (Jeg
tala hjer um báðar Múlasýslurnar
sem eina heild).
Svo vill nú til, að annar þíng-
maður Suðurmúlasýslu er fluttur
vestur á land, og þó það sje að
mínu viti hinn besti þíngmaður
okkar, þá vil jeg óhikað ráða til
að skifta nú um og kjósa einhvern
okkar liða, sjávarbændanna, í stað-
inn aftur.
Norðmýlíngar ættu að skifta um
annan sinn þíngmann að minsta
kosti og kjósa mann úr fjörðunum
í staðinn.
Að þessu ættum við fjarðarbúar
að vinna eftír megni og láta oss
eigi nægja með minna en 2 úr
okkar flokki úr fjörðunum, mættu
gjarnan vera 3, því oftast munu
menn í fjörðum þekkja töluvert til
landbúnaðarvara líka, auk sjávar-
útvegsins, ef til vill aungu miður
en sumir landbændur sjálfir.
Það sje lángt frá mjer að saka
Hjeraðsbúa um það, þó flestir vorir
þíngmenn híngað til hafi verið
kosnir úr þeirra flokki; það er mik-
ið því að kenna, hve kjörfunuar-
staðir oru óhappalega valdir, sem
sje uppi í miðju Hjeraði, svo fjarð-
arbúar hafa átt mjög ervitt með að
sækja þá. En þó ervitt sje, vona
jeg að vjer fjarðarbúar nú við næstu
kosníngar sýnum það, að oss stend-
ur eigi alveg á sama um kosníng-
ar, og fjölmennum nú á kjörfund-
ina. Annars synist öll sanngirni
mæla með því að annar kjörfund-
urinn væri færður ofan á Seyðis-
fjörð, og vjer fjarðarbúar feingjum
þar að kjósa.
Svo er líka eins og við
fjarðarbúar höfum verið eitthvað einurð-
arlitlir og deigir að bjóða okkur
fram til þíngmensku, eins og
einginn úr vorum hóp væri fær f þann
sjó.
Ef rjett væri, þá ættu þeir menn
er finna hjá sjer laungun, köllun
og hæfileika til þíngmensku, að
bjóða sig fram, helst sem fyrst, —
hreinu er uppi að halda, — svo
kjósendur gætu borið sig sundur
og saman um þá og flokkað sjer
um kosníngu þeirra.
Eins væri ekkert á móti því að
blöðin bentu á þá menn er þeim
virtust hæfilegastir til þingmensku,
og ættu þeir þá, er upp á hefur
verið stúngið, attur að gefa yfir-
lýsíngu um, hvort þeir myndu gefa
kost á sjer eða eigi, því jeg von að allir verði að játa, að það sje
mjög óforsjálegt að vaða í villu og
svíma með jafnalvarlegt mál sem
þíngkosníngar eru, þar til á kjör-
fundarstaðinn er komið, og láta
þar svo kylfu ráða kasti.
Nú til þess að byrja, vil jeg til-
nefna hjer 3—4 menn hjer úr fjörð-
unum, er mjer blandast eigi hugur
um að sjeu vel álitleg þíngmanna-
efni, þó fleiri kunni að vera til, og
vonandi að sjeu; þeir koma þá á
eftir. Mennirnir eru: Þorsteinn
ritstjóri Erlíngsson, sjera Björn
Þorláksson, Sveinn verslunarstjóri
Ólafsson á Bakkagerði í Borgarf.
og Jón pöntunarstjóri Jónsson, þíng-
maður Eyfirðínga, ef hann yrði laus
við þíngmensku sína í Eyjafirði.
Jeg ætla mjer hjer als eigi að fara
að halda hjer neinar lofræður yfir
þessum mönnum; vjer, sem hlut
eigum hjer að máli, þekkjum þá
alla að stillíngu, vitsmunum og
skoðanafestu. Í hvoru kjördæminu
þíngmennirnir væru, ætti ekki að
gera svo mikið til, þó best væri
að þeir væru nálægt miðjum aust-
fjörðum, Okkar mál sjávarbænd-
anna eru svo sameiginleg, að slíkt
ætti eigi að geta vaklið ágreiníngi.
Fjarðarbúi.
Úr ýmsum áttum.
Eir, tímarit læknanna, hefur nú um
áramótin tekið nokkrum stakkaskiftum;
það á framvegis að koma út í þriggja
arka heftum fjórum sinnum á ári, en
ekki mánaðarlega eins og áður. Stærð-
in er sama og áður og verðið sama,
kr. 1,50. Breytíngin er til hins betra,
því það er hægra að halda ritinu sam-
an eftir en áður. Útgefandinn, hr. Sig-
fús Eymundsson, býður nú í boðsbrjef-
að öðrum árgángi ritsins skilvísum kaup-
endum ókeypis kápu til að binda inn
í tvo fyrstu árgángana og eru það tölu-
verð hlunnindi. Eir er bæði gott tíma-
rit og þarft og ætti að komast »inn á
hvert einasta heimili«.
Úr Aðaldal er skrifað 13. f. m.:
Grasspretta var hjer góð í sumar, svo
að gamlir menn segja að þeir muni
varla eftir annari eins. Heyskapur
var því með mestu móti. En heldur
var sumarið votviðrasamt og um rjett-
ir voru mikil hey úti, en þá gekk í
rigníngar og hríðar, sem hjeldust þáng-
að að til í síðustu viku vetrar. Þá komu
hlákur og þurviðri og fóru menn þá að
hirða heyin. Sumir höfðu þó hrúgað
þeim saman í ótíðinni með allri bleyt-
unni sem í þeim var og er þá ekki
von að þau hey reynist vel. Einn bóndi
hjer hafði ekki náð inn öllum heyjum
sínum fyr en mánuð af vetri og mun
sjalgæft að sjá menn við heyskap um
það leyti. Það sem af er vetrinum
hefar verið fremur vont og jarðir litlar
fyrir kindur. — Nokkrir bændur hjer
eru í »Fjárrækarfjelagi Þíngeyínga«
og hafa menn góða trú á því, að það
framfarafyrirtæki muni heppnast vel. —
Í Febrúar síðastl. var stofnað hjer
framfara og bindisfjelag sem »Geisli« I
heitir.
Mikinn skaða hlaut Aðaldalur við
burtför Jóns í Múla, sem var sannkall-
aður öndvegishöldur sveitarinnar. 21.
Maí var honum haldin kveðjuveisla og
stóðu fyrir henni helstu menn sveitar-
innar. Guðmundur Friðjónsson flutti
þar kvæði og ræður og margir fleiri
fluttu þar ræður. Verður líklega lángt
þángað til við fáum annan eins mann í
sveitarfjelagið.
Margir bændur hjer eru í »Kaupfje-
lag Þingeyínga« og líkar yfir höfuð
vel við það. Þó voru vörur þess mjög
skemdar nú í ár.
Skemtanir hafa verið hjer með mesta
móti í vetur. Seinasta Janúar var
haldinn skemmtifundur í Geislafjelaginu
og stóð Guðmundur Friðjónsson fyrir
honum; þar las hann upp kvæði mörg
og þótti mönnum honum takast þar
vel upp, en misjafnari voru dómar
manna um skáldsögu, sem hann las þar
líka upp og heitir »Vísitatíuferðin«.
Þó kom öllum saman um að málið á
henni væri ágætt, einsog á öllu sem
Guðmundur ritar. Því þó hann fái úr
ýmsum áttum hnútur fyrir rithátt sinn,
þá á hann það ekki skilið; ef nokkur
ritar vel og kjarnort á íslensku, þá er
það Guðmundur.
20. og 22 Maí voru leikin hjer tvö
leikrit, »Vefarinn« og »Hrólfur« og
tókst það fremur vel, en það er ný-
lunda fyrir okkur sveitamennina að
sjá leikið hjer í dalnum. Svo hafa enn
nokkrir skemmtifundir verið haldnir í
Geislafjelaginu.
Pólitíkin liggur hjer algjörlega í dái
og rótar sjer líklega ekki fyr en með
vordögunum. Menn vita hjer varla enn
hvert þeir eiga að snúa sjer í því máli.
Úr Fáskrúðsfirði er skrifað 9.
Jan.: . . . Hefði gæftir og beita verið
hjer nóg í haust, þá hefði sjálfsagt afl-
ast hjer nokkuð, því altaf er gaf á sjó
fiskaðist töluvert, þó misjafnt væri. Í
dag reru fjórir bátar hjeðan af strönd-
inni og feingu frá 140—210 hver þeirra,
en heldur var það smár fiskur.
Þegar híngað frjettist um vínsölu-
lögin nýju fann Goodtemplarafjelagíð
hjer góða ástæðu til að hvetja kaup-
menn og vínsölumenn á Búðarströnd-
inni til að hætta öllum aðflutníngi á-
feingis og sendi þeim skriflega áskor-
un þess efnis og fjekk hún svo góðan
byr hjá þeim öllum, að hjer eftir verð-
ur ekki seldur einn einasti dropi af á-
feingi hjer í kaupstaðnum. Kaupmenn
og vínsölumenn bundust fjelagsskap
með að selja ekkert áfeingi að minsta
kosti næstu 5 árin að viðlagðri 200 kr.
sekt, ef út af væri brotið. Auðvitað
fellur samníngur þessi úr gildi, ef
einhver nýr maður sest hjer að og fer
að selja vín. Væri svo mannlega tek-
ið á móti þessum lögum um land alt,
þá væru fyrst líkindi til að þau kæmu
að fullum notum.
Heyrst hefur að Goodtemplarar ætli
að halda hjer uppi leikjum í vetur og
ætlar Bjarni Sigurðsson veitíngamaður
að byggja við hús sitt, »Baldurshaga«
10 + 8 álna hús, sem brúka á til að
leika í.
Úr Reyðarfirði er sagt, að þar
sje nú töluverður vesturfarahugur í
mönnum, enda kvað ástandið þar vera
óálitlegt nú sem stendur
Ís eru Norðlendingar hræddir við nú í
vetur. Hjá þeim hefur verið nærri
stöðug norðvestanátt, en þá er hættan
mest á ískomu. Nú um nýársleitið
hvað hafa sjest íshraungl útifyrir Ísa-
fjarðardjúpi. Segir í brjefi af Akureyri,
að kaupmenn sjeu þó óviðbúnir ískomu
og matvörubyrgðir litlar, því þeir treysta
nú orðið altaf á vorferðirnar.
Grein fjarðarbúa, sem birtist
hjer á öðrum stað í blaðinu, er þarf-
leg og góð hugvekja til sjávarbænd-
anna hjer eystra. Það ætti úr þessu
að fara að verða alment áhugamál sjó-
mannaflokksins yfir höfuð að fá kosn-
íngarlögunum okkar breytt og er merki-
legt að þau hafa ekki komið til greina
í umræðunum um endurbæturnar á
stjórnarskránni. Annars mun »Bjarki«
áður lángt um líður rækilega ræða um
næstu þíngkosníngarnar hjer í Múla-
sýslunum.
Af Akureyri 2. Febr.: Innbrots-
þjófnaður hefur verið framinn hjer af
fjórum dreingjum; tveir af þeim eru
komnir yfir fermíngu. Þeir hafa brot-
ist inn í hús pöntunarfjelagsins og stol-
ið kexi sykri o. fl. Einn af þeim hef-
ur einnig brotist inn í búð Snorra
Jónssonar og stolið þar talsverðu af
prjónlesi. Þetta gerði hann um kvöld-
tíma kl. 8 meðan allir voru á flakki.
Þjófnaðinn í pökkunarhúsinu munu þeir
hafa iðkað um leingri tíma. Fyrir
rjettinum játuðu þeir, að næst hefðu
þeir afráðið að gera innbrot í búð frk.
Olgu Schiöth.
Afli hefur einginn verið í Eyjafirði
nú undanfarandi. Tíðin stilt og snjór
lítill.
Nýtt málþráðafyrirtæki.
1851 var fyrsta sinn málþráður
lagður á sævarbotni. Nú eru mál-
þræðir þeir sem á sævarbotni liggja
samtals 320,000 kilom. á leingd.
Af þeim eru 30,000 kilom. ríkja-
eignir og á Frakkland þriðjúng
þeirra, eða 10,000 kilom. Hitt er
eign ýmsra hlutafjelaga og eru þau
nú sem stendur 30. Eitt er danskt,
eitt þýskt, fáein amerikönsk, en
hin öll ensk og eru 3/4 allra mál-
þráða, sem í sjó liggja, ensk eign.
Því ráða Einglendíngar að miklu
leyti yfir fregnsendíngum um allan
heim og nota sjer það óspart. Frakk-
ar og Þjóðverjar geta ekki átt tal
við nýlendur sínar í öðrum heims-
álfum gegnun málþræðina án þess
að Einglendíngar viti alt hvað þeirra
fer á milli. Á meðan Frakkar áttu
í ófriðnum í Kína síðast voru öll
símskeyti, sem hershöfðíngi þeirra
sendi heim til stjórnarinnar í París,
lesin í Lundúnum áður en þau
komu til París. Nú fá eingir aðrar
fregnir af Afríkustríðinu, en Engl-
ar vilja. Þjóðverjar, Frakkar og
fleiri þjóðir eru mjög óánægðir
með þetta fyrirkomulag og vilja
verja stórfje til að fá því breytt.
Á franska þínginu hefur verið skip-
uð nefnd til að ransaka málið og
ráða bætur á þessu. Hún hefur
farið fran á 70 millj. kr. fjárveit-
íngu til nýrra ritsímalagnínga, sem
hún ætlast til að fari fram á næstu
fimm árum, og sækir málið svo fast,
að alt útlit er fyrir að fjeð verði
veitt.
Seyðisfirði.
Veðurlag.
Sd. - 3; kyrt. Md. - 3; snjófjúk.
Þd. - 6: n. stormur skafbylur. Mid.
- 3 n. a. fjúk. Fd.- 3,na. hríð. Föd.
- 3; kyrt, þykt.
SKIP: 6. Vaagen frá Akureyri á leið
til útlanda, fer á morgun til Reyðar-
fjarðar og þaðan út. Með henni voru
Snorri kaupm. Jónsson af Akureyri,
Eggert Stefánsson af Svalbarðsstr. o. fl.
Hr. Guðmundur Hávarðsson,
sem ritað hefur greinina, sem stendur
hjer fremst í blaðinu, hefur í mörg ár
dvalið í Noregi og feingist þar við
akstur á stórtrjám á vetrum; einnig
hefur hann sýnt það síðan hann kom
híngað heim, að honum er vel sýnt
um alt sem að því starfi lýtur. Dóm-
ur hans um þetta efni er því mikils
virði. Hann er einasti maðurinn hjer,
sem nokkuð hefur feingist við slík störf.
Auglýsíng.
Um leið og jeg tilkynni mínum
heiðruðu viðskiftavinum að jeg fari
nú snöggva ferð til útlanda með
gufuskipinu Vaagen, lýsi jeg þvij
yfir, að jeg hefi gefið Rolf bróðir
mínum fult umboð til að stjórna
verslun minni meðan jeg er fjarver-
andi, og skal því alt sem hann ger-
ir verslun minni viðvíkjandi hafa
sama gildi sem jeg hefði gert það
sjálfur.
Seyðisfirði 8. Febr. 1900
Sig. Johansen.
Á skiptafundi í dag í þrota-
búi B. Þorsteinssonar & Co.
á Bakkaeyri i Borgarfirði,
var herra kaupmanni Stefáni Th.
Jónssyni á Seyðisfirði falin inn-
heimta á öllum skuldum, sem búið
átti útistandandi. Er því hjer með
skorað á alla þá sem skulda búinu,
að greiða skuldir sínar sem fyrst
til tjeðs kaupmanns eða semja við
hann um borgun á þeim.
Skrifstofu Norður-Múlasýslu
10. Janúar 1900
Jóh Jóhannesson.
* *
*
Samkvæmt framanskrifaðri aug-
lýsíng skiptaráðandans í Norður-
Múlasýslu ber öllum er skulda tjeðu
búi að borga skuldir þær tafarlaust
til mín, eða semja um borgun á þeim
fyrir lok næstkomandi Marsmánaðar.
Annars verða þær innheimtar með
ögsókn á þeirra kostnað strax á
næstkomandi vori.
Seyðisfirði 11. Jan. 1900.
St. Th. Jónsson.
(innheimtnmaður.)
Penínga-
verð:
90 kr.
á nr. 13.
Stóra- og litla-
mjólkurskilvindan
„ALEXANDRA“
Penínga-
verð:
146 kr.
á nr. 12.
Sú stóra lítur út eins og hjásett mynd sýnir.
Hún er sterkasta og vandaðasta skilvindan sem
snúið er með handkrafti. Ljett að flytja heim til
sín, vegur tæp 70 pd. -í kassa og öllum umbúðum,
skilur 90 potta af mjólk á klukkutíma, nær tals-
vert meiri rjóma úr mjólkinni en þegar hún er
sett upp, gefur betra og útgeingilegra smjör, borg-
ar sig á meðal heimili á fyrsta ári. Ágæt lýsíng
á vindunni eftir skólastjóra Jónas Eiríksson á Eið-
um stendur í 23. tbl. Bjarka 1898.
ALEXANDRA skilur rjómann úr mjólkinni, hvort
sem hún er heit eða köld, en það gerir eingin
önnur skilvinda.
ALEXÖNDRU er fljótast að hreinsa af öllum skilvindum. Í henni
er stálskilhólkur (Cylinder) sem nú er tekið á einkaleyfi um allan heim;
hann er hægt að hreinsa í volgu vatni á örstuttum tíma; margar aðrar
skilvindur hafa í staðinn fyrir hann 14 til 20 smástykki, sem öll þurfa
að skiljast að og hreinsast út af fyrir sig; þessi kostur á Alexöndru er
því auðsær.
ALEXANDRA er fljótust að skilja mjólkina af öllum skilvindum
sem enn eru til.
Jónas Eiríksson búnaðarskólastjóri á Eiðum ráðleggur öllum að kaupa
Alexöndru.
Feilberg umsjónarmaður, fulltrúi landbúnaðarfjelagsins danska, sem
ferðaðist hjer á Íslandi, segir, að skilvindan Alexandra hefði mest álit
á sjer í Danmörku af öllum skilvindum.
ALEXÖNDRU er hættuminna að brúka en nokkra aðra skilvindu;
hún þolir 15,000 snúnínga á mínútu án þess að sprínga.
Litla Alexandra nr. 13
er nú sú nýasta og fullkomnasta skilvinda af þeirri stærð, sem til er
og ætti hún því að komast inn á hvert heimili. Hún skilur um 50
potta á klukkutíma og er því nægilega stór fyrir hvert það heimili,
sem ekki hefur yfir 100 ær og 3 kýr mjólkandi.
Á vjelasýníngu í Englandi s. l. sumar fjekk þessi skilvinda hæstu
verðlaun af öllum þessum minni tegundum.
Hún kostar 90 kr. gegn peníngum strax, en þó lána jeg hana áreið-
anlegum kaupendum til næstu kauptíðar.
50 skilvindur koma nú með »Vestu« 12 mars, sem flestar eru pant-
aðar, en þó ekki allar enn; þeir sem því skrifa von bráðar geta búist
við að sitja fyrir þeim.
Bili eitthvað í vindunum, eða þær verði fyrir slysi, þá geri jeg við
alt þess háttar fyrir mjög lágt verð og á mjög stuttum tíma. Gutta-
perkahríngir, olía, leiðarvísar og alt sem Alexöndru viðvíkur fæst hjá mjer.
Verksmiðjuverð vjelarinnar nr. 12 er 150 kr. og 6 kr. að auk ef
mjólkurhylki með krana fylgir. — Þegar peníngar fylgja pöntun eða hún
er borguð í peníngum við móttöku gef jeg 6% afslátt. Að öðru leyti tek
jeg sem borgun alla góða verslunarvöru án þess að binda mig við það
verð, sem aðrir kaupmenn kunna að setja á hana móti vörum sínum. —
ALLAR pantanir, hvaðan sem þær koma, verða afgreiddar og send-
ar strax ef hægt er.
Seyðisfirði, 1900
Aðalumboðsmaður fyrir Ísland,
St Th. Jónsson.
Yfir 100 bændur á Austur- og Norðurlandi brúka þessa skilvindu
og allir hafa þeir skrifað viðlíka og hjer segir;
Herra sýslunefndarmaður og prestur Björn Þorláksson skrifar mjer:
Jeg sem í tæpt ár hefi látið brúka Alexandra-skilvinduna á heimili
mínu, álít, að ekki sje til nauðsynlegri hlutur fyrir búandi menn, þar
sem nokkur mjólk er til muna, en hún. Hún borgar sig furðu fljótt,
og því fyr sem búið er stærra. Jeg vil ráðleggja hverjum sveitabónda
að reyna að eignast skilvindu sem fyrst. Hver sem hefur það í hyggju
en dregur það t. d. í tvö ár, hefur tapað verði einnar slíkrar skilvindu.
Dvergasteini í Seyðisfirði.
Björn Þorláksson. Frh á 4. siðu.
298
Kaupmaður og sjálfseignarbóndi Jón Bergsson á Egilsstöðum segir
svo um skilvinduna Alexandra eftir að hafa brúkað hana eitt ár:
Þó það slys skyldi vilja til, að skilvindan mín (Alexandra) eyði-
leggist nú þegar, þá mundi jeg kaupa mjer strax aðra. Svo nauð-
synleg alít jeg hún sje á hverju heimili.
Prestur og hreppsnefndaroddviti Þorsteinn Halldórsson í Mjóafirði,
sem keyft hefur litlu Alexöndru nr. 13, segir:
Jeg þakka yður fyrir skilvinduna; hún er lítið reynd enn, en líkar
vel það sem af er; er nægilega stór fyrir heimili sem ekki hefur því
meiri mjólk.
Þínghól í Mjóafirði.
Þorsteinn Halldórsson.
Hreppstjóri Einar Eiríksson á Eiríksstöðum skrifar ásamt fleiru:
Vel líkar mjer skilvindan frá þjer og ekki iðrar mig eftir því kaupi.
Eiríksstöðum á Jökuldal.
Einar Eiríksson.
Hreppstjóri Sölvi Vigfússon skrifar mjer á þessa leið:
Mjólkurskilvindan Alexandra, sem þú seldir mjer, líkar mjer í alla
staði vel, og vildi jeg heldur missa bestu kúna úr fjósinu en hana.
Frágángur og útlit vindu þessarar er svo ákaflega fallegt, að jeg vildi
gefa 20 kr. meira fyrir hana en aðrar samskonar er jeg hefi sjeð.
Arnheiðarstöðum í Fljótsdal.
Sölvi Vigfússon.
Sýslunefndarmaður Halldór Benediktsson segir:
Mjólkurskilvindan Alexandra er jeg keyfti hjá þjer reynist ágætlega
og hlýtur að borga sig á hverju meðal búi á fyrsta ári þegar til alls
er litið.
Skriðuklaustri í Fljótsdal.
Halldór Benediktson.
Óðalsbóndi Jón Magnússon skrifar ásamt fleiru:
Jeg skal taka það fram að skilvindan Alexandra er jeg keyfti hjá
yður held jeg sje sá besti hlutur sem komið hefur í mína eigu.
Skeggjastöðum á Jökuldal.
Jón Magnússon.
Rjúpnamenn!
Komið þjer bara til mín eins og
vant er með rjúpurnar; jeg mun
ekki borga þær ver en þeir hinu-
megin.
Sig. Johansen.
PILSA, ágæt, á. 75 aura pd.
og annarsk. niðursoðið kjöt í smá-
dósum, fæst hjá
St. Th. Jónsson.
Frækorn,
nýtt hálfsmánaðarblað, trúarlegs
efnis, útg. af David Östlund í Rvk
fæst hjá sýsluskrifara Árn Jóhanns-
á Seyðisfirði. Verð árg. (24 ark.)
kr 1,50.
GAMALT SILFUR, svo sem
millur belti og hnappa og fl. kaupir
ST. TH. JÓNSSON eins og vant-
er með háu verði.
KARLMANNSHÚFA nýleg hefur
fundist á veginum milli Búðareyr-
ar og Öldu; eigandi vitji hennar á
skrifstofu Bjarka.
Undirritaður óskar að fá sem
allra fyrst reiknínga frá öllum þeim
verslunum, sem hafa veitt móttöku
borgun fyrir Bjarka.
Seyðisfirði 24. Jan. 1900.
Árni Jóhannsson
Allar vjelar og áhöld
er best að panta hjá Stefáni
TH. JÓNSYNI á Seyðisfirði
sem nú hefur umboð frá mörgum
stærstu vjelaverksmiðjum heimsins.
Orgelharmonia
hljómfögur, vönduð og ódýr
frá 100 kr. Frá hinni víðfrægu
verksmiðju Östlind & Almquist í
Svíþjóð, er hlotið hefur æðstu
verðlaun á fjöldamörgum sýníngum
víðsvegar út um heira, og ýms
önnur hljóðfæri útvegar L. S. Tóm-
asson á Seyðisfirði.
Afgreiðslu og inn-
heimtumaður Bjarka
sendir útsölumönnum og kaupend-
um blaðsins kveðju sína og þakk-
læti til þeirra, er þegar hafa greitt
andvirði blaðsins, en áskorun til
hinna um að gjöra skil á því, sem
þeir eiga ógreitt og það helst sem
fyrst.
Seyðisfirði 15. Jan. 1900.
Árni Jóhannsson.
Eigandi: Prentfjel. Austfirðínga.
Þorsteinn Erlingsson,
Þorsteinn Gíslason.
Ritstj.
Ábyrgðarm. Þorsteinn Erlingsson.
Prentsmiðja Bjarka.
296
Sagan af Georg Carieli.
Eftir Hans Kaarsberg.
Hin ægilega sumarsól sendir drepandi hita niður á hinar
viðáttumiklu grasssljettur Austurálfunnar. Þær voru fyr-
ir skemtu til að sjá fagurgrænar svo lángt sem augað eygði,
óendanlegt grænbyigjandi hafflæmi með snjóhvítum hólmum
híngað og þángað — það eru þornaðar saltmýrar —
og með grængráum, rastarbreiðum sefskógum með
gráum öskuskellum eftir vetrarbrennurnar, sem herja hina háu
reyrskóga.
Þegar sólguðnn, sem er grimmastur að öllum guðum mannanna,
er nýbúinnað breiða út töfraskrúð vorsins, þegar blómamergðin er
nýorðin að ávöxtum og sældin fyrst að koma í fjenað og villi-
stóð hirðingjanna, — þá kemur sólguðinn með illa, gula augað!
Með sínum eitraða ólundaranda gerir hann alt landflæmið að
eyðimörku. Skaðvænn stormur blæs frá morgni til kvölds.
Hann þyrlar upp sandi og sólþurri mold, þeytir því í loft upp
í mjóum, lifandi súlum — gulum skýstrokkum, sem ná frá himni
til jarðar, færast úr stað, koma og líða hjá, Það eru súlur
í hinu voðalegasta af öllum musterum, musteri sólguðsins. Og
lángt, lángt í burtu, þar sem einginn lifandi vera nær til,
titrar tíbráin, bendir og laðar.
En hinumegin við gulu rykskýin starir hið illa auga guðs-
ins. Úr fylgsni sínu sendir það eldslogana niður á þessa jörð
sem er bölvuð. Hið safamikla gras verður að heyi og heyið
að ösku og ryki. Og þegar sólin hefur sviðið leingi og sum-
arvindarnir geingið æðisgang, þá búa ormarnir sjer hreiður í
nöflum fjenaðarins, blóðkýli sprýnga á lendum og herðakömb-
um hestanna og tekesýkin kemur i húð manna; — — á kyrrum,
svölum nóttum vaknar hirðínginn í tjaldi sínu við það að menn
koma úr fjarlægum hjeruðum og beiðast dvalar í landi hans
og beitar fyrir fjenað sinn, úlfalda og hesta.
Um þetta sólbrunna land læðist nær þornað fljót í ótal
bugðum austur á við að Kaspíahafi. Vatnið í því, sem fyr um
vorið hafði verið kalt og straummikið, er nú volgt, gult og dautt.
Hver sem drekkur það vatn tekur landfarsóttina. Híngað og
þángað hverfur fljótið í sandinn. Eða það nemur staðar í poll-
um milli hárra barða úr svartri sljettumold. Eða það safnast
í mýrarfen, sem gefa frá sjer eitraðan óþef af rotnuðum jurta-
leifurn og dauðum eingisprettum.
Meðfram þessu deyjanda fljóti standa til og frá stöku leir-
hreysi með flötu þaki grasi vöxnu. Þessir kofar voru bygðir á
meðan á Kákasusstríðinu stóð. Það gerði hin alkunna riddara-
sveit fá Nishegorod, sem var einasta skipulega riddarasveitin
297
í ófriðnum við Schamyl. Nú búa þar rússneskir herstjórar,
sumir einhleypir, sumir með fjölskyldum sínum. Er það mál
margra að þessir bústaðir »hressi fjög við» svip eyðimerkur-
innar á sumrin, þar sem ekkert trje og einginn runni sjest
uppúr sandinum og hinni sviðnu jörð, og augað festist ekki við
neitt nema í suðurátt. Því þar sjer á greinar frá Kákasus-
fjallgarðinum.
Þar sem fljótið skilur við fjalllendið standa nú rússneskir
hermannaskálar og ýms önnur hús, þar sem umboðsmenn þessa
helvítis búa. Hjer um bil öll húsin eru gjörð úr leir; áður
voru það hesthús — nú eru það mannabústaðir. Gluggarnir
eru svolítil göt á veggjunum rjett uppi undir þakskeggi. Gólfin
eru moldargólf og innanhússmunirnir samsvara hinum útbúnað-
inum. Hús yfirforíngjans stíngar eitt í stúf við öll hin af því
að það er bygt í »Norðurálfustíl«. Á því eru reglulegar dyr
og hurðir úr laglegu hnottrje, forskáli með glerrúðum og hús-
búnaður er þar sæmilegur. En frá því kl. 6 á morgnana og
fram á kvöld liggur þykt lag af fínu ryki á öllu í stofunum, því
hinn stöðugi vindur keyrir það miskunarlaust inn um hverja
ryfu á daginn.
En glaðir og hraustir menn eru samt hjer á eyðimörkinni
eins og annarstaðar. Þar eru útreiðar, veiðiferðir, drykkjuveislur
og aðrar samkomur tíðar á góðu dögunum. Þar er gnægð af
villudýrum. Uppi undir fjalllendinu eru svo stórir hirtir og villi-
geltir, að þeir eiga varla sinn líka að stærð og afi. Úr víg-
tönnum villigaltanna gera innlendu þjóðflokkarnir sjer skraut-
gripi til að heingja á brjóst sjer og háls, og hryggleingjan af
þeim er þumlúngsþykk og seigari og fastari í sjer en nokkurt
annað leður. Á vorin eru gríða miklir hópar af stórum trapp-
fuglum í hinu kjarngóða sljettugrasi og milljónir farfugla koma
þa með vængjaþyt frá hinni flötu vesturströnd Kaspíahafsins.
Júníkvöld eitt fyrir fáum árum lagði glaðlegan ljósglampa
út á úr glerskálanum fræga og garðstofu yfirfor-
íngjans. En ennþá glaðlegri voru ótal mansraddir sem bárust
út um dyrnar, sem stóðu upp á gátt í kvöldkyrðinni — og
heyrðust alla leið út að herskálaveggnum, þar sem tveir gaml-
ir Kasakkar voru að gera til sinn villigöltinn hvor við ljóstýru.
Allt í einu varð steinhljóð í forskálanum; Kasakkarnir hættu
að flá, rjettu úr sjer og hlustuðu.
»Nú er það yfirirforínginn sem ætlar að halda ræðu« sagði
sá eldri og benti með blóðugum hnífnum á bakið á hvítklædd-
um, háum Og beinvöxnum manni, sem var nýstaðinn upp í skál-
anum. »Nú hefur yfirforínginn orðið; — og svo talar hinn
næst, furstinn; — og svo kemur yfirforínginn aftur, — og svo
— og svo — og svona skiftast þeir á alla nóttina eins og
vant er, — meðan við verðum að róta í þessum bölvuðum
svínsskrokkum — eins og vant er. . . .«
. . . . »Og — eins og vant er — verður okkur held-
ur ekki gleymt», svaraði fjelagi hans í hálfum hljóðum: »Anna
Ívansdóttir færir okkur brennivín og þú drekkur þig eggfull-
an — Svona fer það fyrir þjer.»
Kasakakkar horfðu svo um hríð hvor á annan eða inn um
gluggann á forskálanum. Hinn djúpi rómur ræðumannsins heyrð-
ist enn nokkra stund; svo spruttu allir í skálanum á fætur með
Ben-Mohamed Schamyl-Effendi, nafnkunnur höfðíngi yfir fjalla-
þjóðunum í Kákasus f. 1797, og átti í ófriði við Rússa frá 1824 til
1859, en varð þá að gefast upp. A. Þ.
