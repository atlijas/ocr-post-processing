Kemr út á þriðjudögum.
Árg. 3 kr. (erlendis 4 kr.).
Auglýsingar mjög ódýrar.
FJALLKONAN.
Gjalddagi 15. Júlí.
Uppsögn skrifleg fyrir 1. okt.,
Afgr.: Þingholtsstr. 18
XI, 27.
Reykjavík, 3. júlí.
1894.
Fjallkonan ókeypis.
Nýir kaupendr „Fjallkonunnar“ hér í nærsveitunum
(Reykjavík, Gullbringu sýslu og Kjósar og Borgar-
fjarðarsýslu), sem hér eftir gerast kaupendr að
næsta árgangi, 1895, geta fengið allan þennan
árgang ókeypis og kostnaðarlaust sendan.
Graman væri að vita, hvaða blað fæst með ódýrari
kostum!
Fjarsveitamenn geta fengið allan árganginn með
sömu skilyrðum fyrir að eins
eina krónu.
Auk þess geta þeir nýir kaupendr, sem vilja,
fengið fylgirit þau sem fylgdu Fjallkonunni 1892
og 1893, svo sem „Gefjuni“ og ýms rit önnur,
sem send hafa verið út með Fjallkonunni, meðan
þau hrökkva.
Landneminn er nú hættr að koma út. Nokkur
eintök fást enn af honum, enn einstök tölublöð
vantar í.
Rafmagnsljós og hitaleiðsla í Reykjavík.
Oft hefir verið minzt á það í þessu blaði, hve
afarmikið afl lægi fólgið og ónotað í lækjunum og
ánum hér á landi, og að sá tími mundi koma, að
það yrði notað til almennra þarfa.
Síðast var drepið á þetta í 7. tbl. Fjallk. í vetr
í grein um „Rafmagn á Íslandi“, þar sem einnig
var bent á dæmi um það, hvílíkar ódæma fram-
farir notkun þessa náttúrukrafta hefir í för með
sér.
Það má með sanni segja, að flest sé nú unnið
með rafafli sumstaðar í Ameriku. Borgir og hús
eru lýst og hituð með rafmagni. Menn geta legið
í rúmi sínu að morgninum og þurfa ekki að hafa
meira fyrir að hita upp herbergi sín enn að drepa
fingri á hnapp í veggnum, og er hægt að tempra
svo hitann, að ekki muni svo miklu sem einu stigi
allan daginn. Á sama hátt má fá matinn eldaðan
á svipstundu, þannig að hann getr soðið á mat-
borðinu sjálfu.
Af nýjungum þessum er það einkum rafmagns-
lýsingin, sem farin er að tíðkast víða í Evrópu,
og eru þó víðast þau vandkvæði á, að kostnaðrinn
er miklu meiri fyrir það, að nota verðr gufuafl
til að knýja rafmagnsvélina (dynamo-vélina),
sem framleiðir rafmagnsstrauminn. — Slíkar gufu-
vélar eru dýrar í sjálfu sér, og þar á ofan bætist
kolaeyðslan.
Kostnaðrinn til að hreyfa dynamo-vélarnar verðr
auðvitað margfalt minni ef vatnsafl er notað til
þess, og eru nú bæði Svíar og Norðmenn farnir
að gera það að dæmi Ameríkumanna og annara
þjóða.
Því virðist kominn tími til, að Íslendingar fari
að íhuga, hvort þeir geti ekki fært sér í nyt þann
náttúrukraft, sem þeir munu vera birgari af enn
flestar aðrar þjóðir.
Það vill svo vel til, að hér á landi eru víða
straumharðar ár og fossar, sem hægt er að taka í
þjónustu sína. Hugmyndir þjóðtrúarinnar um
vatnsanda og jötna undir fossum má segja að sé
draumórar fyrir því, að þar eru fólgnir feiknamiklir
náttúrukraftar, og þótt aldrei finnist neinar gull-
kistur undir fossunum, er vonandi að þeir geti
orðið uppspretta mikilla hagsmuna.
Útgef. Fjallk. hefir fyrir skömmu leitað upplýs-
inga um það hjá félagi einu í Bandaríkjunum, sem
býr til rafmagnsvélar og annast um rafmagnsleið-
ingar, hvað það mundi kosta, að leiða rafmagn frá
Elliðaánum til að færa Reykjavík ljós á götur og
í öll íbúðarhús og jafnvel hitun á íbúðarhúsum.
Félag þetta hefir nú gefið upplýsingar um kostn-
aðinn, og ætlar það að bærinn muni þurfa að halda
á því afli sem samsvarar 300 hestöflum, enn kost-
naðrinn til rafmagnsvéla og leiðslufæra til að lýsa
bæinn muni verða um 2500 dollars, eða tæpar
10,000 krónur. Hreyfihjólið og undirbúningrinn
við árnar er ekki reiknaðr þar með, né heldr lagn-
ing eða flutningr á færunum. Er gert ráð fyrir
1000 dollara viðbót til þess, ef alt er keypt í Ameríku
eða á Englandi. Kostnaðrinn verðr þannig ekki
yfir 14,000 krónur, eftir þessari áætlun. Enn
þess er jafnframt getið, að kostnaðrinn gæti orðið
minni, ef Íslendingar smíðuðu sjálfir hreyfihjólið,
legðu leiðiþræðina og settu vélarnar saman o. s. frv.
Það er nú reyndar líklegt, að kostnaðrinn gæti
orðið nokkuð meiri enn þessi áætlun gerir ráð fyrir,
enn hér er heldr ekki um smávegis hagsmuni að
ræða, einkum ef koma mætti á hitaleiðslu til bæjar-
ins í sambandi við þetta, eins og höf. áætlunarinnar
álítr ekki efamál. Það er nú að eins tímaspursmál,
að hitun með rafmagni komi í staðinn fyrir kola-
hitun í borgum, og að þar með verði sparaðr
allr eldiviðr, enda segir í nýjustu enskum blöðum
áreiðanlegum, að af mörgum tilraunum sé það orðið
víst, að rafmagnshitun só nú alls ekki dýrari enn
kolahitun, og verði auðvitað miklu ódýrari þegar
fram í sækir.
Þetta mál verðr síðar rætt rækilegar í þessu
blaði, er fengnar eru nánari upplýsingar um kostn-
aðinn o. fl.
Samvinna blaðanna.
Þjóðviljinn ungi drepr á, að hin frjálslyndu blöð
hér á landi séu ekki svo samdóma um ýms lands-
mál sem þau ættu og þyrftu að vera til þess að
geta komið sem mestu til leiðar og orðið það 106
FJALLKONAN.
XI 27
stórveldi, sem blöð eru í flestum öðrum lönd-
um.
Jafnframt er það lagt til, að ritstjórar frjálslyndu
blaðanna ættu að halda fund með sér til að ræða
ýmislegt er að landsmálum og blaðamensku lýtr.
Það er að vísu satt, að hin frjálslyndu blöð hér
á landi greinir nú á í ýmsum atriðum, þótt þau
fylgi yfirleitt sömu stefnu í öllum höfuðmálum.
Virðist því tillaga Þjóðv. unga orð í tíma talað.
Það virðist og hægðarleikr fyrir ritstjóra hinna
frjálslyndu blaða sunnan lands og vestan, að eiga
fund með sér í Reykjavík, t. d. um alþingistímann
í sumar, enn þá er eftir að vita, hvort ritstjórarnir
að norðan og austan geta sótt þann fund. Gætu
þeir, ef til vill, sett aðra menn í sinn stað til að
mæta á fundinum.
Samtök milli hinna frjálslyndu blaða eru nú því
fremr nauðsynleg, sem hin ófrjálslyndu blöð, mál-
gögn skriffinsku, klerkavalds og verzlunarkúgunar
taka nú höndum saman landshornanna á milli til
þess að vinna þjóðinni það mein sem þau geta.
Frá útlöndum.
Snemma í f. m. dó soldáninn í Marokko, Muley
Hassan; hafði sýkzt í herferð móti uppreisnarflokki
nokkurum. Honum er svo lýst, að hann hafi verið
maðr fróðleiksfús og allvel mentaðr.
Sagt er svo, að ef til vill verði deilur nokkrar
um ríkiserfðina, og hefir það einkunn þýðingu að
því leyti, sem Marokko kynni að verða þrætuepli
fyrir þjóðir þær er um yfirráðin keppa við Mið-
jarðarhafsstrendr (Engl., Frakkl., Ítaliu og Spán).
Snjór hafði fallið í júnímánuði í sumum Mið-
Evrópulöndum.
Haglhríð ógurleg með stormi hafði komið í Vínar-
borg 8. júní og gert stórskemdir; haglkornin á stærð við
dúfuegg, og meiddust menn af þeim og enda hestar
lömdust til bana. Um 500,000 gluggarúður brotnuðu
í borginni.
Stúdentspróf. Útskrifaðir úr latínuskólanum 30.
f. m. þessir: eink. stig
1. Halldór Steinsson...... með I 98
2. Georg Georgsson ....... — I 96
3. Guðmundr P. Eggerz..... — I 93
4. Jón Þorvaldsson....... — I 91
5. Haraldr Þórarinsson..... — I 86
6. Magnús Jóhannsson ...... — I 86
7. Jón P. Blöndal....... — I 84
8. Axel Schierbeck....... — II 78
9. Guðmundr Pétrsson ,..... — II 73
10. Sigtryggr Guðlaugsson .... — II 69
11. Þorvarðr Þorvarðarson .... — II 69
Hinn 12., Jón Runólfsson, gat eigi lokið prófi
samferða hinum sakir veikinda.
Embættisprófi í læknisfræði luku 28. f. m. hér
við læknaskólann: eink. stig
Sigurðr Pálsson.......með I 96
Vilhelm Bernhöft.......— II 88
Skúli Árnason........—II 76
Próf í forspjallsvísindum á prestaskólanum tóku
27. f. m. þessir stúdentar:
Jón Stefánsson .... með eink. dável +
Páll Jónsson.....— — dável +
Benedikt G. Þorvaldsson — — vel -
Alþingiskosningar. Barðastrandarsýsla: séra
Sigurðr Jensson.
Norðr-Þingeyjarsýsla: Benedikt Sveinsson, 13
atkv. (Séra Þorleifr Jónsson á Skinnastað fékk
7 atkv.).
Norðrmúlasýsla: séra Einar Jónsson og Jón
Jönsson í Bakkagerði.
Suðrmúlasýsla: séra Sigurðr Gunnarsson, 84
atkv. Guttormr Vigfússon 51 atkv. (Séra Lárus
Halldórsson fékk 43 atkv.).
Er þá frétt um allar þingkosningar í landinu.
Bæjarbruni. 11. þ. m. brann til kaldra kola
um hádag bærinn að Svínárnesi á Látraströnd, að
Þorsteins bónda Gíslasonar, og varð litlu bjargað
af lausum munum. Kviknaði eldrinn í þekju við
vindskeið á stofuþili, og veit enginn, hvernig
það hefir atvikazt.
Aukalæknar. Læknaskólakand. Ólafr Finsen hefir
verið skipaðr aukalæknir á Skipaskaga fyrir fult
og alt. og læknaskólakand. Friðjón Jensson sem
aukalæknir í hið nýja læknisdæmi á Mýrum (miili
Straumfjarðarár og Langár).
Vikið frá embætti. Einari Thorlacius, sýslu-
manni í Norðrmúlasýslu, er vikið frá embætti að
sinni, en í hans stað er settr sýslumaðr í Norðr-
múlasýslu Axel Tulinius, kand. jur., sem verið hefir
fulltrúi bæjarfógetans í Reykjavík.
Druknan. 24. júní druknaði í Markarfljóti Sæm-
undr Jónsson frá Syðstumörk, ungr maðr, rúm-
lega tvítugr, sonr Jóns Sigurðssonar í Syðstumörk,
merkisbónda.
Brydes verzlun hefir nú tekið sér bólfestu á
Eyrarbakka í húsum Guðm. Ísleifssonar á Háeyri,
sem þar var kaupmaðr. Býðr þessi verzlun að
gefa 5 au. meira fyrir ullarpundið enn aðrar verzl-
anir þar á staðnum og 2 kr. meira fyrir skippundið
af saltfiski.
Bænahús í Furufirði. Ábyrgðarmenn sparisjóðsins ís-
firzka hafa, auk 2000 kr. gjafar til sjúkrahúss á Ísafirði og 300
kr. gjafar til ekknasjóðs drukknaðra þar, veitt 500 kr. til bygg-
ingar bænahúss í Furufirði á Ströndum. Þar var kapella til
forna og með þessu endrreista bænahúsi og væntanlegum graf-
reit áfast við það verðr bætt úr hinum mestu vandræðum, því
að ókleyft mátti heita að koma líkum frá þeim bæjum, alténd
á vetrardaginn, suðr yfir fjöll og firði að Stað í Grunnavík.
Dánir eru á Akreyri af afleiðingum influenza-
veikinnar: Aðalsteinn Friðbjarnarson, bókbindari,
sonr Friðbjarnar bóksala Steinssonar, efnilegr maðr,
og Halldór Pétrsson bókbindari og bóksali, gamall
maðr, bókavinr mikili og mörgum að góðu kunnr.
Eimskipið „Ásgeir Ásgeirsson“ kom hingað í
gærkveldi, og með því eigandinn, Ásgeir kaupmaðr
Ásgeirsson. Skipið kemr frá útlöndum með kol 30. júlí 1984.
FJALLKONAN.
107

o. fl. og hafði komið við á Austfjörðum. Hingað
færir það vörur til Knudtzons verzlunar.
Veðrið. Síðustu daga hafir hér verið ákaflega
mikill hiti með landsynningi, um 20° á C. í
skugganum.

Skagafjarðarsýslu, 21. júní. „Vel lítr út með
grasvöxt. — Dágóðr fiskafli er kominn hér á fjörð-
inn; utarlega, enn fremr er rýr fuglaflinn við Drang-
ey í samanburði við næstundanfarin vor. — Jarðar-
för prófasts séra Jóns Hallssonar fór fram að Sauðár-
krók 19. þ. m. og vóru viðstaddir um 300 manna".
Frá Íslendingum í Ameríku. Mr. B. L. Baldwin-
son agent skrifar svo 1. júní frá Winnipeg: „Héðan
er fremr ilt að frétta nú sem stendr. Veðráttan
að vísu góð, hitar miklir og þurkar og heilsufar
manna fremr gott. Enn vinnuleysi með langmesta
móti og framtíðarútlitið mjög dauflegt. Það er
gott að vestrfarar eru litlar á þessu ári".

„Bakarabrauðin“. Af tilviljun vat það, að ég leit í
Ísafold frá 30. f. m., því það blað les ég sjaldan. Ég las þar
grein um bakarana hér í Reykjavík, einkanlega rúgbrauðin sem
þeir selja okkr. Höf. kvartar um, að rúgbrauðin frá bökurunum
sé illa bökuð og úr vondu mjöli, enn um mjölið verðr bökurunum
ekki kent eingöngu, heldr kaupmönnunum. Annað mál er það,
að bakararnir eiga skilið að fá ofanígjöf fyrir það, ef brauðin
eru illa bökuð og hitt, að ekki er svarað jafnmörgum brauðum
úr hverjum sekk, sem venja er annarsstaðar.
Enn út yfir tekr, hve ósanngjarnt verð er á hveitibrauðum
hjá bökurunum. Nú má t. d. fá hveiti á 9 aura pundið, enn
bakararnir selja franskbrauð á 12 au. og 25 au., eins og þegar
hveitið var 18 aura pundið; tvíbökur kosta hjá þeim 48 au. pd.
o. s. frv., og sjá allir að þetta er fjarri allri sanngirni.
Þessa óhæfu ættu Reykvíkingar ekki að þola, því eftir því
sem ég hefi komizt næst, geta bakararnir vel staðizt við, nú
þegar hveiti er svo ódýrt, að selja franskbrauð á 5 au. og 10
au., sem þeir selja nú á 12 og 25 au., og tvíbökupundið á 26
au., og annað hveitibrauð eftir því.
Ef bakararnir í Reykjavík vilja nú ekki lækka seglin með
þetta geipiháa verð á hveitibrauði og taka sér fram um að vanda
betr bökun á brauðum enn að undanförnu, svo og að standa
skil a þeirri brauðsölu úr hverjum rúgmjölssekk, sem heimting
er á, ættu þeir bæjarmenn, sem þess eru megnugir, að stofna
hlutafélag til að koma hér upp bakstrhúsi, og panta sjálfir bæði
hveitið og rúgmjölið, svo að mengi geti fengið bæði betri og
ódýrari brauð enn nú gerast.
Ráðskona.
„Bág er verzlunin“,
segja menn alment, og mundi mönnum þó verða
tíðræddara um það, ef menn hefðu dálítið meiri
þekkingu á verzlunarmálefrmm. — Auðvitað geta
margir sjálfum sér um kent að nokkru leyti, því
óskilsemi og sviksemi í viðskiftum, sem alt af virð-
ist færast í vöxt, er eitt aðalmeinið, sem spillir
öllum góðum kaupskap hér á landi.
Enn til þess að vita sem glöggvast málavöxtu á
báðar hliðar, kaupmanna megin og almennings,
væri æskilegt, að almenningr sendi blöðunum sem
oftast skýrslur um verðlag og verzlunaraðferð
kaupmanna og að kaupmenn sendu blöðunum einnig
skýrslur um verzlunarháttu bænda.
Fjallk. mundi fús til að veita slíkum skýrslum
viðtöku, og gætu þær síðan orðið gott hugvekju-
efni.
Við háskólann í Chicago verðr öllum titlum
slept. Prófessorarnir verða ekki einu sinni nefndir
„prófessorar“, heldr að eins herrar (Mr.) eins og
hver annar maðr. Háskólaforsetinn, sem í Evrópu
mundi kallaðr „rektor magnificus“, verðr því titlaðr
eins og nýkominn nemandi.
Pappír er haldið að bráðum muni útrýma bóm-
ullarvefnaði og jafnvel ullarvefnaði í fatnaði
manna. Stórkostlegar verksmiðjur eru settar á
stofn í Ameríku, sem búa til fatnað úr pappír, og
er sagt, að sá fatnaðr jafnist fullkomlega á við hin
vönduðustu fataefni, bæði að útliti og haldgæðum.
Ábreiður úr pappír, sem farnar eru að tíðkast,
þykja ágætar, bæði léttar og heitar.
Brenninetlan hefir lengi verið talin versta ill-
gresi, enn nú þykir hún dýrindis gras, og er farið
að rækta hana víða í Evrópu. Er unninn úr henni
ýms verksmiðjuvarningr.
Barón Hirsch hefir gefið fátækum Gyðingum
um 187 milj. króna síðustu 10 ár. Hann er gamall
maðr og barnlaus. Kona Hans er honum samtaka
í örlæti og höfðingsskap. Á síðustu tveimr árum
hefir hann gefið kristnum stofnunum yfir 40 milj.
króna.
Kalkvatn er talið mjög gott ráð við hálsveiki
(difteritis) á börnum, og skal gefa inn fullan tespón
á klukkutíma. (Kringsjaa eftir Med. & Surg. Record).
Rafmagnsvagnar eru óðum að fjölga í Banda-
ríkjunum og eru rafmagnssporvagnar þar flestir.
1893 vóru þeir 17,243 og brautarlengd 7,436 mílur.
Gladstone hefir nýlega gefið út á prent þýðingu
eftir sig af ástakvæðum eftir Hóraz. Má segja um
hann, eins og amerískr rithöfundr kemst að orði,
að hann sé 84 ára ungr, enn ekki 84 ára gamall.
Maðrinn hefir tvo heila. Frægr enskr læknir,
Dr. Richardson, segir að maðrinn hafi tvo heila,
það er að segja, að hvor helmingr heilans sé sjálf-
stæðr fyrir sig. Þessir helmingar eru sjaldan líkir;
annar getr verið illr, fullr af vondum tilhneigingum
og ástríðum, enn hinn góðr. Maðrinn hefir þannig
tvenskonar sál, enda segir líka Páll postuli það.
Hviklyndi manna kemr af því, að ýmist verðr ofan
á, að hinn góði eða illi heili ræðr gerðum mannsins.
Hinn illi heili getr haft yfirráðin, enn þá er sem
hinn góði heili liggi í dái. Enn hinn ill heili
getr einnig veikzt af ýmsum atvikum, og þannig
geta vondir menn orðið góðir.
Stúdentar lærða skólans frá 1869 höfðu mælt
sér mót í Reykjavík að 25 árum liðnum, og komu
nú til þessa móts 5 þeirra (B. Jónsson, B. M. Ól-
sen, sr. Guttormr Vigfússon, Jón próf. Jónsson og
sr. Vald. Briem). Héldu þeir samsæti og buðu
sem heiðrsgesti Páli Melsteð, fyrrum sögukennara, 108
FJALLKONAN.
XI 27
í þá minning, að nú eru 60 ár liðin síðan hann
varð stúdent. — Séra Vald. Briem flutti kvæði um
stúdentana frá 1869.
„Opinberu“ auglýsingarnar, sem stjórnin fyrir
nokkrum árum tók af Þjóðólfi og gaf eftirlætis
barni sínu Ísafold, verða framvegis birtar í ágripi
i Fjallk.
Áheit til Fjallkonunnar. Maðr nokkur, sem
nefndist „Þrándr“, hefir sent Fjallkonunni 10 krónur
sem áheit. Getr hann þess í bréfi sem fylgir, að
það sé eitthvað skynsamlegra fyrir alþýðu að heita
á blað, sem dregr taum hennar, og berst oft eitt
fyrir góðum málstað, heldr enn að heita á stokka
og steina (Strandarkirkju).
Verzlun W. O. Breiðfjörðs
hefir stórt úrval af eftirfylgjandi vörum:
Allavega lit sjöl. Herðasjöl. Slipsi. Svuntutau
úr ull og silki. Margbreytt sirz. Tvisttau. Millum-
skyrtutau. Léreft. Allavega lita dúka. Plyds í
ýmsum litum. Karlmannshatta, harða og lina.
Otrskinnshúfur. Reiðhatta. Barnahúfur og hatta.
Jerseylíf. Prjónafatnað. Hið stærsta úrval hér á
landi af karlmannsfataefnum. Þunt dömuklæði.
Reiðfataefni. vatnshelt. Hanzka. Plyds á stóla.
Vaxdúk á gólf. Alls konar leirvara. Emailleraðar
kaffikönnur og katlar. Ýms eldhúsgögn. Bolla og
brauðbakka, Ýms jarnvara til bygginga. Smíða-
tól. Plettvara. Saumavélar. Harmoníkur. Albúm.
Skrifmöppur. Peningabuddur. Stór úrval af karl-
mannshálstaui og öllu þar til heyrandi. Sauma-
kassar. Alls konar bustar. Speglar. Myndarammar.
Allavega litt vefjargarn. Alls konar húsfarfi, fernis
og gljáfernis. Rjól. Skro. Reyktóbak. Hanne-
vigs gigtaráburð. Margbreytt vínvara. „Rakbeks“-
bjórinn, extra góðr, smakkar nú betr enn Gamle
Carlsberg. Margt, margt fleira; sjá hina nýju
vöruskrá frá Breiðfjörð.
China-lífs-elixír.
Algerðr bati.
Í fyrra vetr veiktist ég og snerist sú veiki skjótt
í hjartveiki með þar af leiðandi svefnleysi og öðrum
ónotum. Ég fór þess vegna að reyna Kína-lífs-
elixír herra Waldemars Petersens, og er mér það
sönn ánægja að votta, að ég er orðir albata eftir
að hafa brúkað 3 glös af bitter þessum.
Vatnamýri 13. desbr. 1893.
Madam Guðrún Eiríksdóttir.
Kína-lífs-elíxírinn fæst hjá flestum kaupmönn-
um á Íslandi.
Verzlunin í Vestrgötu nr. 12
selr: kaffi, kandís, melís, púðrsykr, export, grjón,
hveiti, smjör, rúsínur, sveskjur, gráfíkjur, chocolade,
kaffi- og tebrauð, grænsápa, soda, handsápu, rjól,
rullu, reyktóbak, vindla, reykjarpípur, íslenzkt
smjör og margt annað. Gott verð! Góðar vörur!
Vín og vindlar
frá
Kjær & Sommerfeldt
fæst hjá
Stgr. Johnsen.
Hinn eini ekta
Brama-lífs-elixír.
(Heilbrigðis matbitter).
Í þau 20 ár, sem almenningr hefir notað bitter þenna, hefir hann
rutt sér í fremstu röð sem matarlyf og lofstír hans breiðst út um
allan heim.
Honum hafa hlotnazt hæstu verðlaun.
Þegar Brama-lífs-elixír hefir verið brúkaðr, eykst öllum líkamanum
þróttr og þol, sálin endrlifnar og fjörgast, maðr verðr glaðlyndr, hug-
rakkr og starffús, skilningarvitin verða næmari og menn hafa meiri
ánægju af gæðum lífsins.
Enginn bitter hefir sýnt betr að hann beri nafn með rentu enn
Brama-lífs-elixír, enn sú hylli sem hann hefir náð hjá almenningi,
hefir gefið tilefni til einskisnýtra eftirlíkinga, og viljum vér vara
menn við þeim.
Kaupið Brama-lífs-elixír vorn einungis hjá útsölumönnum vorum,
þeim sem fengið hafa umboð frá oss, sem eru þessir:
Akreyri: Hr. Carl Höepfner.
------ Gránufélagið.
Borgarnes: Hr. Johan Lange.
Dýrafjörðr; Hr. N. Chr. Gram.
Húsavík: Örum & Wulff's verslun.
Keflavík: H. P. Duus verslun.
------ Knudtzon's verslun.
Reykjavík: Hr. W. Fischer.
—- Hr. Jón O. Thorsteinson.
Raufarhöfn: Gránufélagið.
Sauðárkrókr: -------
Seyðisfjörðr: --------
Siglufjörðr: -------
Stykkishólmr: Hr. N. Chr. Gram.
Vestmannaeyjar: Hr. J. P. T. Bryde.
Vík pr. Vestmannaeyjar: Hr. Halldór Jóns-
son.
Ærlækjarsel: Hr. Sigurðr Gunnlögsson.
Einkenni: Blátt ljón og gullinn hani á einkennismiðanum.
Mansfeld-Bûllner & Lassen.
hinir einu sem búa til hinn
verðlaunaða Brama-lífs-elixír.
Kaupmannahöfn, Nörregade 6.
Proclama
(eftir Ísaf.)
Augl. frá Sig. Pálssyni í Mýrartungu
o. fl. um kröfur dánarbús Páls Ingimundar-
sonar í Mýrartungu († 11/4 þ. á.) og konu
Hans (17/4 þ. á.) fyrir árslok 1894.
Augl. frá Bjarna Magnússyni á Eyjólfs-
stöðum í Húnavatnssýslu um að erfingjar
Hólmfríðar Guðmundsdóttur á Ásbjarnar-
nesi († 22/5 þ. á.) gefi sig fram, svo og
Skuldunautar dánarbúsins, fyrir árslok 1894.
Augl. frá Jóni Jónssyni á Skarði og
Jóakim Jónssyni á Selfossi um kröfur
dánarbús Höskuldar Jónssonar á Hrauni
í Grindavík († 3. maí þ. á.) fyrir árslok
1894 eða hið allra fyrsta.
Norðlenzkt ullarband ljósgrátt,
dökkgrátt og svart, tvinnað og
þrinnað fæst í Þingholtsstræti 18.
Barnakápa með silfrpörum hefir tap-
azt á Skólavörðustíg; finnandi er beðinn
að skila henni í húsið nr. 2 á Laugaveg.
Norðlenzkt vaðmál, ágætt í
peisuföt handa kvenfólki, er til
sömu í Þingholtsstræti 18.
Útgefandi: Valdimar Ásmundarson.
Félagsprentsmisjan.
