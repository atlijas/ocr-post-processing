Verð árg. (minnst 104 arkir)
3 kr., borgist fyrir janúarlok;
erlendis 5 kr., borgist fyrirfram.
Uppsögn skriflega bundin við
1. júlí komi til útgefanda fyrir
októberlok.
I, 41
Reykjavik, laugardaginn 19. desember.
1896.
Verslunarmál.
Eru umboðsmennirnir kaupmenn?
(Framh.).
Áður en vjer ljúkum við greinar vorar um verslun-
unarmálið í þetta sinn, viljum vjer taka það skýrt fram
til þess að koma í veg fyrir allan misskilning að vjer
álítum sannan, hyggilega stofnaðan kaupfjelagsskap nauð-
synlegt millistig til þess að alinnlend kaupmannastjett
komist upp í stað hinna dönsku selstöðukaupmanna.
En kaupfjelagsskapurinn verður þá að vera meira
en nafnið tómt. — Til þess að hafa hagnað af því að
kaupa í fjelagi við aðra verða menn að hafa sem mesta
tryggingu fyrir því að varan sje ekki einasta keypt á
markaðinum svo ódýr sem unnt er að fá hana, heldur
einnig að hún verði tiltölulega jafnódýr þegar hún á að
síðustu að borgast af hverjum einstökum vörueiganda.
Hvað dugar, þó kaupmaðurinn, sem selur ytra fái
ekki nema eina krónu fyrir pundið af tóbakinu, ef
þetta sama pund með öllu og öllu er orðið kaupfjelag-
anum segjum hálf önnur króna, þegar það kemst í
hendurnar á honum ? — Og hvað dugar þó menn fái
2—3 krónum meira fyrir hverja kind sem seld er á
markaði ytra, heldur en fæst í dönsku búðunum, ef
ábyrgðarkostnaðurinn, rjett reiknaður nemur mikið meiri
upphæð.
Kaupfjelagsskapurinn má ekki rekast á ábyrgð fjelags-
mannanna sjálfra. Og samkvæmt öllum ástæðum
landsmanna er það óholl og hættuleg verslunaraðferð að
kaupa og selja varning sinn á útlendum markaði fyrir
milligöngu þeirra sem vörueigandi eða kaupandi þekkir
ekki persónulega, og getur því ekki haft neina rökstudda
tiltrú til. — En þessu hvorutveggja er vel hægt að
bæta úr án þess að leita til dönsku vöruskipta- eða
skuldaverslunarinnar, eða án þess að breyta út af
þeim meginreglum sem kaupfjelagsskapur byggist á
eptir almennum hugmyndum um þess háttar viðskipti.
Til þess að losast við ábyrgðina verða menn að
skipta við innlenda kaupmenn eða erindreka þeirra á
þeim stað þar sem kaupin eru gjörð. — Sjeu samtökin
um að kaupa í fjelagi af sama manni nógu almenn,
getur kaupmaðurinn vel látið sjer lynda svo lítinn versl-
unarágóða af viðskiptum við hvern fjelagsmann fyrir sig,
að hann geti boðið í kapp við hvern útlendan stórkaup-
mann, sem verðleggur varning sinn á erlendum mark-
aði. Því hjá báðum verður að leggja hinn sama flutn-
ings og ábyrgðarkostnað við útlenda markaðsverðið.
Umboðsmaðurinn og kaupmaðurinn eru að því leyti
jafnt staddir að vígi þegar láta skal varninginn til hins
síðasta kaupanda sje allt tekið til greina, og rjettir reikn-
ingar lagðir fram af báðum.
Og til tryggingar gegn því að ekki verði lagt meira
á innkaupsverð vörunnar heldur en nemur hæfilegum
kaupmannshagnaði, er mikið nær að menn láti sjer nægja
að bera saman tilboð og verslunaraðferð innlendra kaup-
manna, sem keppa hverir við aðra, heldur en að treysta
óþekktum umboðsmönnum, - Sá kaupmaður sem vill
skipta til lengdar við pöntunar eða kaupfjelag sem hefur
óbundinn markað, mun selja og kaupa svo að keppi-
nautar hans geti ekki boðið að mun betri kjör.
Spurningin er hjer að eins sú: Hvernig eiga fjelögin
í fyrstunni að fá peninga til þess að bjóða fyrir útlenda
varninginn, áður en þeir hafa fengið peninga fyrir sínar
eigin afurðir? Og eins og vjer höfum drepið á í byrjun
þessarar ritgjörðar er vegurinn sá einn að hið opinbera
eða einstakir menn opni hjer greiðari veg til þess að
lánstrausti og eignum manna verði varið í gjaldgengan
eyri.
Þeir sem kaupa hinn innlenda varning eptir tilboði
eða loforði fjelaganna fyrirfram, og selja þeim útlendan
varning samkvæmt pöntun, eru vafalaust kaupmenn, en
ekki umboðsmenn. Þeir kaupa til þess að selja. En
hvað eru hinir svokölluðu umboðsmenn þeirra
kaupfjelaga hjer a landi sem versla með vöruskiptum og skuld-
um við sína eigin erindreka? (Meira).
Framtíðarhorfur.
Sjerhver sá, sem með alvöru og athygli lítur yfir
ástand vort á yfirstandandi ári hlýtur að játa, að sjald-
an hafi runnið slík eymdaralda yfir land vort á hinum
síðari árum, og það er ef til vill óhætt að segja, ;í
þessari öld, sem nú er hart nær á enda.
Jarðskjálftarnir austanfjalls hafa gjört slíkt tjón, að
slíkt mun fádæmi hjer á landi, og það svo mjög, að
slíkt verður naumast metið að fullu, því þó talið sje
hið beina tjón er jarðskjálftarnir hafa valdið, er ótalið
vinnutjónið um heyskapartímann, sem kom einmitt um
það leyti, sem veðuráttan var að breytast til batnaðar,
svo síðari hluti sláttarins hlaut að verða að miklu minni
notum í jarðskjálftasveitunum, en ella hefði orðið, og
þar af leiðandi hljóta margir að hafa orðið að lóga
miklu meira af fjárstofni sínum, en ella, hefði engin ó-
vanaleg hindrun komið til sögunnar.
En það er ekki nóg með það. Ómunafiskileysi
hefur gengið hjer við Faxaflóa í meira en heilt ár,
hjer við eitt fiskisælasta pláss landsins, þar sem 6—7
þúsundir manna lifa að mestu á sjávarafla, og ofan á
þetta bætist svo hinn margnefndi ófögnuður botnvörpu-
veiða Englendinga, þar sem þeir sópa öll hin ytri fiski-
mið, og fara heim hverja ferðina eptir aðra, hlaðnir
fiski, með fullar hendur fjár, þar sem vjer sitjum og
horfum á veinandi og örvæntandi, ekki allólíkt þeim,
sem misst hafa fje sitt í ræningjahendur; þótt slíkt fár
komi eingöngu af því, að oss sjálfa vantar sumpart fje,
sumpart áræði, og sumpart fjelagsskap til að bjarga oss
sjálfir á djúpsæfi við fiskiveiðar, svo vjer gætum látið
oss liggja í ljettu rúmi hvað útlendingarnir hafast að.
Við því mun mega búast, að þessir útlendu fiski-
menn muni fjölskipa hjer í flóanum á komandi ári og
komandi árum, og sitji hjer meðan sætt er, eða rjettara
sagt meðan nokkra fiskbröndu er að fá, og má þó ganga
að því vakandi, að eymdarhljóð þau, sem heyrst hafa
hjer við flóann á yfirstandandi ári muni óðum fara
hækkandi, og að ýmsir menn muni leggja árar í bát
og þrífa til einhvers óyndisúrræðis, þar á meðal ef til
vill, að flýja af landi burt, án þess að þeir gæti að því
að þó örðugt sje að koma undir sig fótum á sínu eig-
in landi, þegar menn hafa orðið fyrir stórtjóni og allt
þeirra ráð sýnist vera komið í kaldakol, verður þó ætíð
örðugra, þegar menn eiga jafnframt að berjast við ný
og ókunn lífsskilyrði, veðuráttufar, atvinnuvegi, siði og
tungu, og að þó ýmsir dugnaðarmenn komist erlendis
enda til velmegunar, sem hvervetna geta »breytt stein-
um í brauð« ef svo mætti að orði kveða, þá er slíkt
ekki allra meðfæri, og að sú reynsla, og sá gróður,
sem menn afla sjer í óþekktu landi, kostar slíka fyrir-
höfn, að sá sem leggur jafn mikla alúð og slíkan dugn-
að fram í sínu eigin landi, má eiga víst, að geta orðið
bjargálnamaður.
En er þá ástæða til að ætla að öll sund sje lok-
uð í þetta sinn? Er ástæða til að ætla, að vjer getum
ekki risið við þó nokkur hluti landsins hafi orðið, og
verði fyrir töluverðu áfalli?
Nei, engan veginn! Jeg fullyrði ekki þetta af því,
að jeg vilji ginna menn með neinum falsvonum. Jeg
fullyrði þetta ekki af því, að mjer standi á sama, hvað
verður um hag þeirra manna sem hjer hafa orðið og
verða jafhvel enn fyrir tjóni, og jeg fullyrði þetta ekki
af því, að jeg beri í huga svo blint þjóðardramb, eða
hafi slíka tröllatrú á öllu sem íslenskt er og fyrirlíti allt
útlent vegna þess, og sjái ekki sólskinsblettina í lífi er-
lendra þjóða. En jeg fullyrði þetta með sögu lands-
ins, sögu þjóðar vorrar fyrir framan mig, hennar reynslu-
sögu, strit og stríð, hættur og hörmungar þær, sem
yfir hana hafa gengið á umliðnum öldum, og allt fram
á þennan dag, og þegar þetta er borið saman við hag
þjóðarinnar í heild sinni nú sem stendur, hlýtur hverj-
um manni að vera augljóst, að mótstöðu-kraptur henn-
ar er að aukast, og hún er að verða færari og hæfari
að taka á móti hreti og hörmungum, en hún hefur
verið á umliðna tímanum. Það er meira að segja ó-
hætt að vitna til, að mikill er munurinn hvernig tekið var
á móti jarðskjálptunum og afleiðingum þeirra í ár eða
afdrifum fellivetursins 1881/82. Að sönnu erum vjer enn
líkt og sefið, sem beygist fyrir vindi og straumi, en
mikill er munurinn á því, að bogna og rjetta við aptur,
smásaman þegar farginu Ijettir af eða brotna til fulls.
Hvað jarðskjálptana og afleiðingar þeirra snertir
mun óhætt að fullyrða, að þeir, sem þar hafa orðið fyr-
ir mestu tjóni muni bráðum rjetta við aptur. Að sönnu
hafa erlendar þjóðir hlaupið þar undir bagga og rjett
oss örláta og veglega hjálparhönd, og megum vjer kunna
þeim miklar þakkir fyrir, en enginn þarf að blygðast
sín fyrir, þótt hann þiggi hjálp frá hverjum, sem vill og
getur veitt liðsinni, þegar er að ræða um að bæta það
tjón, sem voldug náttúruöfl hafa valdið. Það er meira
að segja ekki að eins vonandi. heldur mun mega telja
það nokkurn veginn víst, að jarðskjálptarnir í ár muni
valda því, að þorri manna á jarðskjálptasvæðinu muni
koma upp smámsaman tryggari byggingum, gagnvart
jarðskjálptum, og að þeir muni ekki að tiltölu valda
í annað sinn slíku tjóni, sem í ár. Og komist upp tölu-
vert af timburbyggingum austanfjalls framvegis, má ekki
gleyma því, hvílíka þýðingu það getur haft hvað þrifn-
að og hreinlæti snertir, og þar af leiðandi fyrir heilsu-
far almennings með þeirri menningu, sem slíku er meira
eða minna samfara, og er því ekki ómögulegt að þetta
voðatjón verði hinum harðþjáðu hjeraðsbúum, sjerstak-
lega hinum komandi kynslóðum, óbeinlínis til bless-
unar, þó reynsla þessi hljóti að þykja æði dýr, svo sem
eðlilegt er.
En Faxaflóabúar? Hvað bjargar þeim?
Reynslan hefur sýnt að fiskileysi hefur heimsótt
sjerstök sjávarpláss fyr án þess að botnverpingar hafi
átt þátt í því og vel getur svo farið, og þess er meiri
von en hins gagnstæða, að náttúran bæti hjer úr skák.
Faxaflóabúar eru að sönnu fátækir, en taki þeir upp það
ráð, sem þeir hafa of lítið sinnt til þessa, að vinna sam-
lögu að atvinnu málum sínum og að hinir bestu menn
þeirra byndist samtökum um, að gjöra allt sem í þeirra
valdi stendur til þess, að koma á fót almennum þilskip-
aveiðum, sem enginn efi er á, að þeir gætu gjört tölu-
vert til, enda í þessu illræmda ári, þá er enginn efi á því,
að verk þeirra muni blessun bera, og það er sannar-
lega veglegra, karlmannlegra, að bjarga sjer í lengstu
lög, heldur en að láta erlenda menn, hrekja sig af óð-
ulum sínum, og er í betra samræmi við dugnað þann,
sem aflamenn hafa sýnt fram á þenna dag.
Hjálmar Sigurðsson.
Loðvík Kossuth.
(Sbr. Kringsjaa).
Ungverjar eiga Loðvík Kossuth jafnmikið að þakka sem
Ameríkumenn Washington. Þeir börðust báðir með óviðjafn-
anlegum dugnaði og viturleik fyrir frelsi og sjálfstæði þjóðar
sinnar; barátta beggja þeirra hafði sama takmark og báðir
háðu þeir hana með sömu karlmennsku, þrautgæði og ósjer-
plægni. Mismunurinn er að eins sá, að Washington bar sigur
úr býtum, en Kossuth varð ofurliði borinn af ofurefli fjand-
mannanna og af ósamlyndi, svikum og óstýrilæti þeirrar þjóðar,
er hann barðist fyrir. Enda hafa Ameríkumenn fundið, að
margt var líkt með þeim Kossuth og þeirra fræga þjóðskör-
ungi, því örfáum Evrópumönnum hafa þeir sýnt jafnmikla
velvild og aðdáun sem honum.
Loðvík Kossuth var kominn af merkri ungverskri aðalsætt,
sem jafnan hafði sýnt hinni austurríksku stjórn einbeitta mót-
stöðu, enda höfðu þeir frændur margir orðið að láta lífið fyrir
þær sakir. Loðvík erfði bæði kosti og lesti forfeðra sinna;
hann var óstýrilátur, þrályndur, hugprúður, drenglyndur, ákafur
frelsispostuli og hefði hann einhverju sinni svarist undir merki
einhvers flokks eða einhverrar stefnu, þá var ekki að hugsa
til að bifa honum eða koma honum til að skiljast við flokk
sinn. En þrátt fyrir þetta gat hann verið blíður eins og barn,
og hefur svo verið um marga aðra ágæta skörunga, t. d.
Mazzini og Garibaldi.
Kossuth stóð á þrítugu, er hann í fyrsta sinni sat á lög-
gjafarþingi Ungverja. Skjótt urðu menn þess varir, að mað-
urinn var frábærlega vel að sjer um flesta hluti, en aldrei
fjekk hann þó mikinn afla á því þingi. Það voru þá lög með
Ungverjum sem víða annarstaðar, að þingfundir voru haldnir
fyrir lokuðum dyrum, og fór þar allt leynilega fram. Þetta
þótti mönnum ólög mikil, sem vonlegt var, og til þess að ráða
bót á því tók Kossuth nú að gefa út blað er skýrði frá at-
höfnum þingsins. Stjórnin kallaði þetta lagabrot og harðbann-
aði prentun blaðsins. Þá tók Kossuth og vinir hans til þess
bragðs er frægst er orðið; þeir töku afskriptir af blaðinu svo
hundruðum skipti og sendu þær víðsvegar út um land, sem
sendibrjef. Höfðu brjef þessi hin mestu áhrif og áttu góðan
þátt í því að blása að uppreistareldinum meðal Ungverja.
1836 var löggjafarþingi Ungverja slitið, og eptir það fór
stjórnin fram með miklu meiri hörku og vægðarleysi en áður
hafði verifl; menn máttu naumast mæla orð án þess þeim væri
varpað í fangelsi; allir opinberir mannfundir voru bannaðir;
flestir nýtustu þjóðleiðtogar sátu í dýflissum. Þá stóðst Kossuth
ekki lengur mátið. Hann stofnaði nýtt blað og fór þar all-
hörðum orðum um kúgun Austurríkismanna, og var það hvort-
tveggja að manninum var eigi lagin sú list að kitla um eyru
þrællyndrar stjórnar og samviskulausra embættisfanta, enda
kunni hann nú eigi að stýra orðum sínum betur en svo, að
stjórnin gerði blað hans upptækt, en hneppti hann sjálfan í
varðhald. En nú var hann orðinn svo vinsæll af öllum lands-
lýð að víða hjelt við uppreist er fregnin um framferði stjórnar-
innar gegn honum breiddist út. Fór svo að lokum að Ung-
verjar settu þvert nei fyrir að gjalda nokkurn herkostnað ef
Kossuth og fjelagar hans væru eigi látnir lausir. Þá varð
stjórnin að láta undan og var Kossuth nú látinn laus eptir 4
ára varðhaldsvist.
Kossuth hafði átt við illan kost að búa í varðhaldinu,
enda var hann farinn að heilsu er hann losnaði þaðan. En
þó hresstist hann vonum bráðar og 1841 tók hann enn á ný
að gefa út blað; var nú enn sem fyr að hann hlífðist lítt við
stjórnina og var hann henni óþarfur í öllu því er hann mátti.
En auðvitað gjörði stjórnin honum erfitt fyrir á allar lundir
og eigi ljetti hún fyr en hann varð að hætta við útgáfu blaðsins.
Nú þótti Kossuth setið meðan sætt var. Hann hóf ferð
sína um þvert og endilangt Ungverjaland og talaði hvervetna
fyrir lýðnum. Hann var sannfærður um að til þess að Ung-
verjar nokkurn veginn gætu staðið Austurríkismönnum á sporði,
þyrfti að hrinda atvinnuvegum þeirra í betra horf. Fyrir því
hvatti hann menn til að stofna verslunarfjelög, banka. iðnaðar-
fjelög o. s. frv. Öll þessi fjelög styrkti hann með fjárfram-
lögum og vann þeim allt það gagn er hann mátti. Hann
hafði verið vellauðugur maður þá er hann tók að fást við
þjóðmálefni, en fje hans gekk skjótt til þurðar; en er hann
var nær því orðinn öreigi buðu vinir hans honum fjárstyrk
allmikinn, en því boði hafnaði hann og kvaðst mundi geta
aflað sjer nægilegs viðurværis meðan hann hjeldi heilsu og
kröptum.
Árið 1847 var löggjafarþingi Ungverja aptur stefnt saman;
hafði stjórnin neyðst til þess, því að Ungverjar ljetu allófrið-
lega um þær mundir. Voru þá og í flestum löndum Evrópu
allmiklar viðsjár með mönnum: efldist frjálslyndi flokkurinn
æ meir og meir og hjelt víða við uppþotum og manndrápum.
Þó gjörðust engin stórtíðindi það ár, en árið eptir (1848) eyrðu
menn ekki þófinu lengur og urðu þá uppreisnir víða um lönd.
Hófu Frakkar þann leik er þeir ráku konung sinn frá völdum
(febr. 1848) , en síðan reis hver þjóðin upp á fætur annari og
kröfðust sjálfforræðis og meiri rjettinda í öllum greinum; gjörð-
ist þá vopnabrak mikið um alla Evrópu.
Nú er að segja frá Ungverjum; er þeir frjettu hvað títt var
með öðrum þjóðum hugðu þeir að eigi mundi seinna vænna
að ná rjetti sínum af hinni austurríksku stjórn. Kossuth var
nú sem áður kjörinn forvígismaður þeirra bæði á þingi og
utan þings. Hann bar nú upp a þinginu frumvarp til nýrrar
stjórnarskrár handa Ungverjum, er heimilaði þeim fullkomið
þjóðfrelsi og jafnrjetti við Austurríkismenn í öllum greinum.
Þetta frumvarp samþykkti þingið nálega í einu hljóði.
(Meira).
Eptirmæli. Dagskrá hirðir ekki að flytja greptrunar-
sálma eða langar klausur um látna menn, nema þá sem telj-
ast mættu þjóðfrægir fyrir einhverra hluta sakir, enda þótt
búast mætti við því að ýmsum finnist það skarð fyrir skildi
í dálkafyllingunni sem loðir svo fast við íslenska blaðamennsku.
- En kvæði þau er hjer fara á eptir vill Dagskrá taka upp,
vegna þess hve einkennileg þau eru og þó lík höf (Guðm.
Friðjónssyni á Sandi) sem verður að teljast sjerstakur meðal skáld-
rithöfunda hjer á landi bæði að anda og sniði. Fyrra
kvæðið er orkt eptir ungan efnilegan bónda, þingeyskan, Guðm.
Jónasarson frá Sílalæk. - Við síðara kvæðið hefur höf. ekki
greint neitt nafn.
I.
Við gátum þess eitt sinn er gengum við tveir
um gróna og sólroðna velli:
að fyr myndu höfuð vor hulin í leir
en hár okkar gránaði af elli.
Þótt áfangastaðnum jeg enn hafi' ei náð
í áttina kveldskuggar sveigja;
og litverpar nornir minn lífdaga þráð
með lopum og bláþráðum teygja.
Sem dæmdur jeg væri i dáinna sveit
svo dapurt varð lífsgleði minni,
er endagreinirnar augum jeg leit
í æfisögunni þinni.
Hve ægileg reyndist þín einstígisleið
og áfanginn síðasti langur:
á sverðseggjum dauðans um sjö daga skeið
er svefnlausum erfiður gangur.
Jeg skil það að vísu þó skákaði þjer
hinn skjótráði dauði án tafar,
því hamingjan optast á höfuðið fer
og haltrar svo - öfug til grafar.
Hann metur að engu hinn samþykkta sið
þó sakirnar komist í vanda
og leggur að velli hinn laufgræna við
en lætur feyskjurnar standa.
Eg sá fyrst og skyldi er brottför þín barst:
Hvert blómsvið er dularklætt rjóður. — —
Að hálfnuðu dagsverki hrifinn þú varst
frá heitkonu og aldinni móður.
Það brotnar, að lokum, hver bára sem rís
er byljirnir harðlyndu næða.
Á sumri hverju eru sólhvörf vís,
og sorgina vonirnar fæða.
En dýrðleg er útsýn frá dauðans stól,
er dáleiddan marflötinn hyllir
og deginum ornar hin dulspaka sól
og demöntum sjónhringinn gyllir. —
Hvort nálín var breitt á hinn bláklædda sæ
eða blaktaði vorsólar merki,
að náttmáli hverju frá árrisi æ
var iðjandi hönd þín að verki.
Og svitinn — hann bogaði enni þjer af
og óstyrkar hendurnar báðar,
er lifandi, andvana landeyðan svaf
í leigusæng konungsins náðar.
Að afurðum fólgnum hins órudda lands
með atorku veginn þjer braustu
og fyrstu einkunn hins frjálslynda manns
og framgjarna en drenglynda hlaustu.
Hve döpur er vakan hjá dauðans tám
— hve dýrðlegur framtíðar vegur,
er röðull situr í Ránar knjám
og rósir á himininn dregur.
Hjá bifrastar sporði í blástirndum geim,
í bústað þinn friðlýstan rofar
-- í konungsins ríki, í kærleikans heim,
sem kirkjunni er sunnar og ofar.
II.
Þú varst horfinn allri von og yndi
æfisporin hlutu því að dvína.
— Eins og krapsnjór mjer um hörund hryndi
hrollur fór um mig við náfregn þína,
Þungar raunir þig á klakann flæmdu,
þjer úr brjósti rætur hjartans skáru
og að lokum þig til dauða dæmdu;
daprar vonir þig til grafar báru.
Þreittur fórstu um þröngar dyr til hvílu,
þó í sveit með áður förnum vinum.
Undir faldar grænni gróðurskýlu
gefst þjer hvíldin engu síður en hinum.
Eitt þú kaust: að neyta frárra fóta,
feta beint að settu marki þínu
— en flestir þeir sem vegsemd vilja hljóta
verða að fara á snið við - beina línu.
Margt þó breytíst - skeður sama sagan:
saklaus fyrir ranglátum má krjúpa.
Lævís refur leikur sjer um hagann
- lömb og rjúpur hveljur dauðans súpa.
Mjer er orðið heitt um hjartarætur;
hrollur allur burt er mjer úr sinni.
En sortnað geta seinni daga nætur
svo jeg, bróðir, fylgi götu þinni.
G. F.
Jeg undirskrifaður sel hjer eptir allan greiða er
jeg get í tje látið, án þess að skuldbinda mig til að hafa
til allt sem um kann að verða beðið,
Skeggjastöðum í Flóa, 14/12 1896.
Jón Guðmundsson,
Baðmeðulunum,
Naftalínbaði og Glycerinbaði
frá L. Barnekow í Málmey
er aptur von á hingað með næstu ferð »Laura« í janúar-
mánuði. Vilji menn til tryggingar panta meðulin fyrir-
fram, þá gjöri þeir mjer aðvart í tíma.
Th. Thorsteinsson
(Liverpool).
Ný timburverslun,
Að vori komandi hefi jeg undirskrifaður í hyggju
að byrja timburverslun hjer í bænum og hefi í
því skyni Ieigt pakkhús og stakkstæði það sem áður
var eign Hr. P. C. Knudtzons & Söns.
Herra kaupmaður Tobiesen frá Mandal sjer um
innkaup á timbrinu og mun sjerstaklega verða lögð áhersla á
að flytja svo gott timbur
sem kostur er á.
Áformað er að fyrsti viðarfarmurinn verði kominn
hingað 1. apríl eða maí.
Skyldu einhverjir vilja panta timbur hjá mjer til
næsta árs væri æskilegt að pantanir þær væru komnar
»Laura« fer hjeðan í byrjun febrúar.
12, des 1896.
Virðingarfyllst
Th. Thorsteinsson
(Liverpool).
til mín áður en
Reykjavík
Ársfundur
í »bindindisfjelagi íslenskra kvenna« verður haldinn
mánud. 21, þ. m. kl. 8 1/2 e, h. í Goodtemplarahúsinu.
Afgreiðslustofa Dagskrár í prentsmiðjuhúsi blaðsins (fyrir
vestan Glasgow). Opin allan daginn. — Utanáskript: Dagskrá,
Reykjavík.
Ábyrgðarmaður: Einar Benediktsson.
Prentsmiðja Dagskrár.
