FJALLKONAN
14. BLAÐ.
REYKJAVÍK, 26. ÁGÚST.
1884.
„FJALLKONAN“
fræðiblað og skemtiblað handa alþýðu ódýrasta
blað á Íslandi, kemur út 2—3svar í mánuði og
kostar árbindið 1 kr. 50 au. ef fljótt er borgað, ella
2 kr. Andvirði greiðist til eiganda og útgefanda
blaðsins, Gunnlaugs Stefánssonar, prentara í
Reykjavík fyrir 1. október næstkomandi. þeir,
sem verða eigi búnir að borga blaðið um það
leyti, mega búast við, að þeim verði eigi sent
það framar. — Uppsögn á blaðinu gildir ekki
nema komin sé til útgefanda fyrir 1. okt.
Upplag inna fyrstu 5 tölublaða af „Fjallkon-
unni“ er uppgengið, og eru því allir þeir, sem
enn hafa eitthvað óselt af blaðinu, beðnir að
endursenda það sem allra fyrst.
* Blaða-skammir.
Persónulegar illkvittnisgreinir og orðadeilur
einstakra manna keyra nú svo úr hófi í sumum
blöðum vorum, að alþýðu þykir sér nóg boðið,
og er orðin svo leið yfir þessum blaðaskömmum,
að margir segjast algerlega hætta að kaupa þau
blöð, ef eigi linnir bráðum þessum ófögnuði. Það
er nokkur vorkunn, þótt menn, sem lagðir eru í
einelti í blöðunum, eins og ritstjóri „Þjóðólfs“,
neyðist til að bera hönd fyrir höfuð sér, jafnvel
þótt það sé óþakklátt verk, að berjast við „makt
myrkranna“ eða freista þess, að útreka þá ina
óhreinu anda, sem þjá sum af blöðum vorum.
Sannarlega er það sorglegt, að blaðið
„Austri“, sem vér hugðum að verða mundi gott
blað, hefir nú að færa einhverja ina ógeðslegustu
grein, sem vér höfum séð á prenti, eptir Tryggva
ríðara. Greinin á að vera svar til hr. Finns
Jónssonar, kand. phil. í Höfn, um deilurnar í Ís-
lendingafélagi í vetr, enn í meiri hluta greinarinn-
ar snýst ríðarinn í öllu sínu æði að Jóni Ólafs-
syni, alþingismanni og ritstjóra „Þjóðólfs“. Virðist
ríðarinn láta sína hefndarreiði bitna á ritstjóra
„Þjóðólfs“ fyrir það, að hann tók grein hr. Finns í
blað sitt, og með því ríðarinn á bágt með að
svara Finni, svalar hann lystingu sinni á Jóni
Ólafssyni, sem er als ekkert við málið riðinn.
Hann byrjar á því, að Jón Ólafsson hafi á æsku-
árum sínum í föðurgarði lagt það í vanda sinn
að hrækja í aska vinnufólksins — og alt annað í
greininni er eftir þessu. Vér viljum ekki bletta
„Fjallkonuna“ með því að hafa eftir ið óprúða
orðalag ríðarans, en grein hans sýnir, að hann
gengr slyppr frá málefninu sjálfu, og það er
nóg.
„Fjallkonan“ hefir frá upphafi varazt allar
deilur, og vér vonum að hún muni svo fram halda.
Sérstaklega vonum vér, að hún muni gjalda dráp-
þögn fyrirlitningarinnar við hundgánni í Reykja-
vík.
Skamma-blöð eru pest og rotnan þjóðfélags-
ins. Þau sundurdreifa vorum veiku og fáliðuðu
kröftum, spilla eigi einungis vorum pólitisku mál-
um og almennum fyrirtækjum, heldr spilla þau
siðferðistilfinningu þjóðarinnar, svo að alþýða
hættir að virða drengskap og sannleiksást, mann-
úð og kurteisi. Á alþingi hefir það þótt við
brenna, að þeir, sem eitthvað hefir borið á milli
í prívat-málum, hafa eigi getað fylgzt að í sam-
eiginlegum nauðsynjamálum þjóðarinnar.
Oss virðist full nauðsyn til bera, að ritstjór-
ar blaða hér á landi gangi í fóstbræðralag og
bindist samtökum um, að fylgja fram sem líkust-
um stefnum í öllum höfuðmálum landsins og sér
í lagi ættu þeir að bindast samtökum um, að
taka eigi í blöðin persónulegar deilugreinar. Í
það félag mætti þó eigi taka þann, er selt hefði
samvizku sína og sannfæringu fyrir hálfan bjór
eða fáeina Júdasar-bita.
x.-y.
BÆKR.
Biblíusögur þýddar og lagaðar eptir biblíusögum
J. T. A. Tangs af Jóhanni Þorsteinssyni.
Rvík. Á kostnað Sigurðar Kristjánsson-
ar. 1883. 168 bls. 8vo.
Sumir kunna að segja, að verið sé að bera
í bakkafullan lækinn, er nýjar biblíusögur koma
út, þar sem áðr eru til tvennar biblíusögur, sem
hafðar eru við unglingakenslu, auk Herlebs biblíu-
sagna, sem hafðar eru við guðfræðiskenslu í lat-
ínuskólanum fyrir utan ýmsa „biblíukjarna“ og
biblíuna sjálfa, sem vera mun til á flestum heim-
ilum. En biblíusögur þær, er vér höfum, hafa flest-
ar eigi náð almennings hylli og eru þar að auki
flestar orðnar úreltar að því leyti, að í þeim er
ekki fylgt inni nýjustu biblíuþýðing.
Biblíusögur Tangs, þær sem herra Jóhann
Þorsteinsson, kandídat theol., hefir þýddar, hafa
FJALLKONAN.
nú í 25 ár verið mest megnis við hafðar í barna-
skólum í Danmörku og áunnið sér mikla hylli
kennanda og nemanda. Önnur útgáfa af sömu
bók, nokkurum mun stærri, er höfð við trúar-
bragðakenslu í latínuskólum og alþýðuskólum í
Danmörku.
Þessi þýðing hr. Jóhanns Þorsteinssonar er
mjög vel af hendi leyst. Biblíutextinn er tekinn
eftir inni nýjustu þýðingu biblíunnar, en þó hefir
þýðari sumstaðar breytt frá henni, þar sem betr
þótti fara. Við hvern sögukafla stendr biblíu-
tilvitnun, svo að hægt er, að fletta upp biblíunni,
og láta lesa þar það sem vill. Ýms
merk atriði eru hér tekin, er Balslev ekki hefir.
Það, sem prentað er með þéttu letri, er ætlazt til
að in yngri börn hlaupi yfir, en in eldri lesi alla
bókina. Aftan til í bókinni er kyrkjusögu-ágrip,
þar á meðal Íslands, og er það styttra og að
ýmsu réttara enn í viðaukanum við Balslevs biblíu-
sögur. Aftan við bókina er landabréf yfir lönd
þau, er koma við biblíusöguna, og er það einn
kostr bókarinnar, því að allir vita, hve ómissandi
landabréf eru við alla sögukennslu.
Vér þorum fyllilega að mæla með biblíusög-
um þessum sem inum beztu, er komið hafa út
hér á landi og teljum víst, að þær ryðji sér braut
og jafnvel rými burt Balslevs biblíusögum. Fyrir
utan, að þær munu verða alment notaðar við
barnakenslu, ætlum vér, að vel mætti hafa þær
við trúarbragðakennsluna í latínuskólanum, meðan
hún er ekki niðr lögð, sem reyndar væri æski-
legast; Herslevs-biblíusögur eru bæði úreltar og
að ýmsu leyti lítt hæfilegar.
Bók þessi kostar í bandi 1 kr. 50 aura.
Tímarit ins íslenzka bókmentafélags 1884.
3. hefti.
Í þessu hefti eru að eins tvær ritgerðir:
„Um ið nýja tímatal dr. Guðbrands Vigfússonar“,
eftir Magnús Stephensen og „Þjóðreks þáttr Þétt-
marssonar“ (Þiðriks saga af Bern), eftir Grím
Thomsen.
Dr. Guðbrandr Vigfússon hefir í riti því, er
nefnist „Corpus poëticum boreale“, komið með
nýja kenningu um það, að tímatal Ara ins fróða,
er allir sagnfræðingar á Norðrlöndum hafa að
mestu fylgt til þessa, sé rangt í ýmsum greinum,
að því er snertir landnámsöld Íslands. Ætlar
dr. Guðbrandr, að landnámsmenn hafi í fyrsta
lagi komið til Íslands um 892, eða jafnvel að
landnám hafi eigi byrjað fyrr enn um 900, eða
hér um bil 30 árum síðar enn Ari telr. Þykist
Guðbrandr í þessu efni styðjast við fornenska ann-
ála, svo og ferðasögu Óttars frá Hálogalandi, er
fór til Bjarmalands (Rússlands), enn þá sögu
reit Elfráðr inn ríki Engla konungr (871—901);
enn fremr þykist Guðbr. finna tvö atriði úr Nor-
egskonungasögum og eitt úr Egilssögu máli sínu
til stuðnings, og að lokum rekr hann ættleggi
frá 13 landnámsmönnum og einum bróður land-
námsmanns (Göngu-Hrólfi) niðr til áranna 1000
og 1030 og ætlar með því að sanna, að ættliðirn-
ir frá landnámsmönnum til þess tíma verði offáir
ef landnám hefði verið svo snemma sem Ara
segist frá.
Magnús Stephensen hefir i ritgerð þessari
hrakið svo ástæður dr. Guðbrandar, að flestar
þeirra verða að álítast léttvægar. Þannig hefir
hann sýnt, að Óttars-þáttr sá, er Guðbr. ber fyr-
ir sig og eigi talar um landnám Íslands, hafi enga
þýðingu í þessu efni, og að atriði þau, er Guðbr.
til færir úr vorum sögum, eigi öðruvísi að skiljast
eða komi als eigi í neinn bága við tímatal Ara
né tímatal Engilsaxa. Á sama hátt og Guðbr.
rekr 14 ættleggi landnámsmanna, rekr Magnús
Stephensen ættleggi frá 14 æðstu embættismönn-
um hér á landi, þeim er uppi vóru eins löngu á
undan oss, sem nú lifum eins og landnámsmenn
á undan þeirri kynslóð, sem lifði þegar kristni
var lögtekin, og kemr það þá fram, að ættliðirnir
í þessum ættleggjum verða eigi fleiri enn í ætt-
leggjum landnámsmanna, er Guðr. rekr. Er
þar með fallin sú ástæða. Magnús Stephensen
bendir enn fremr á atriði í sögunum, er komi í
bága við ið nýja tímatal dr. Guðbrandar.
Hin ritgerðin í þessu hefti Tímaritsins,
„Þjóðreks þáttr“, er ágrip af Inu sögulega sanna
í Friðriks sögu af Bern.

LOFNARLOK.
Farðu vel, hin væna
Vanadís, er fyr
heillaðir hlóðyn græna,
hygg á annan styr!
Nú er horfin æskan ör —
þó í æðum enn sé leift
eptir mál og fjör!
„Fýsumst hins at hætta“,
herja dísin ströng
karls og kvennmanns ætta
kunni að hildi göng
eigi síðr svinn og kná —
Valfreyja var heitin hún
höldum skæð og þá.
Há í heiðnum dómi
Hildr var hún þeim,
er að Héðins hljómi
hændi margan beim —
fór í brynju björt og sterk,
dynja lét úr benjum blóð
böll í Róða serk.
Kveðjum æsku óra,
elliglöp og vil;
er um storðu stóra
stærra' að hyggja til!
Kveðr Bragi Bjarkamál,
vinr Freyju var hann þó,
vakti hug í sál!
Kveddu, dísin dýra,
drengjum annan brag,
þinn við huginn hýra  FJALLKONAN
55
Hildar kenndu lag!
Daginn lengsta ljúkum óð,
lífs á heiði lopt er svalt,
Lofn eg kveð og fljóð.
21, júní 1884.
Gísli Brynjúlfson.
Útlendar fréttir.
Kaupmannahöfn, 31. júlí 1884.
Andvígismenn lávarða-deildarinnar á Eng-
landi halda ótrauðir á máli sínu; halda þeir hvern
fundinn á fætr öðrum og hvern öðrum fjölmenn-
ari. Lávarðarnir hafa nú einnig æst Íra upp á
móti sér. — Um stórveldafundinn vita menn ekk-
ert greinilegt, þótt blöðin leiði um hann ýmsum
getum, en ætlun flestra er, að hann muni brátt
rofinn og muni fulltrúar stórveldanna eigi koma
sér saman.
Kóleran í Frakklandi er að réna í Toulon
og Marseille, enn als er hún nú sögð komin í 14
bæi á Frakklandi. Þó kveðr eigi mjög ramt að
henni, og als hefir hún eigi drepið meira enn
undir 2000 manns. Hennar hefir einnig orðið
vart á Ítalíu, svo og í Odessa við Svartahafið,
og þar er sagt, að hún hafi orðið allskæð. Um
alla Norðrálfu hafa verið gerðar inar ströngustu
ráðstafanir gegn henni, bæði með venjulegum
sóttvarnarreglum og öðrum ráðum, er vorrar ald-
ar vísindi kenna. — Enn er eigi lokið samning-
um milli Frakka og Kínverja. Kínverjar biðja
alt af um lengri og lengri frest, og ætla sumir,
að þeir geri það til þess að hafa nægri tíma til
að búa út her sinn. Fyrir skömmu báðu þeir enn
um lengdan frest, enn Ferry, stjórnarforseti
Frakka, neitaði, og kvað friðinum skyldu upp sagt,
ef samningum væri eigi lokið 1. ágúst. Frum-
varp endurskoðaðrar stjórnarskrár Frakklands er
samþykkt í fulltrúa-deild og einnig í öldunga-
deild nema 8. gr., er hljóðar um afskifti öldunga-
deildarinnar af fjárlögunum; haldið, að fulltrúa-
deildin muni samþykkja frumvarpið eins og það
kom frá öldunga-deildinni.
Nýlega hefir komizt upp mikið samsæri
gegn Rússakeisara. Ætluðu níhilistar að myrða
hann er hann kæmi til Póllands (Varsjá), en
samsærið komst upp, og voru morðræðismennirn-
ir höndum teknir.
— Jón Finsen stiftslæknir hefir af kóngin-
um verið signaður riddarakrossi dannebrogsorð-
unnar.
FRÁ ÝMSUM LÖNDUM.
Norðrför úr Bandaríkjunum. Í fyrra vor
sendu Bandaríkjamenn skip f norðrheimskautsför,
og var það að öllu svo vel búið, sem kostr var
á. Vistir handa skipverjum vóru sendar á undan
og eftir skildar á ýmsum stöðum á nyrztu strönd-
um Ameríku, þar sem þeir síðar áttu að ganga
að þeim vísum. Foringi fararinnar er nefndr
Greely, vísindamaður mikill og inn vaskasti maðr.
Als vóru á skipinu 25 manns. Ekkert spurðist
til ferða þeirra, og gerðu því Bandamenn út skip
í sumar til að leita þeirra. Því skipi farnaðist
vel, og fundu þeir loks þá Greely norðarlega við
Smiths-sund. Vóru þá einir 7 lifandi eftir af allri
skipshöfninni, nær allir dauðvona. Var Greely
að lesa bænir yfir félögum sínum hálfdauðum er
eftirleitarmenn komu. Sjálfr var hann og aðfram
kominn. Hann kveðst hafa komizt lengra norðr enn
nokkur annar, enn dýrkeypt hefir þeim félögum
ferðin orðið. Þeim hafði farnazt vel þar til í septem-
ber, en þá fór þeim heldr að veitast örðugra.
Urðu þeir þá fastir i is, og vóru svo á hrakningi
heilan mánuð í Smiths-sundi. Vistir tóku að
þrjóta, og af þeim 50000 pd. af vistum, er send-
ar höfðu verið á undan þeim, fundust að eins
250 pd. Þeir urðu þá að leita sér bjargar á
veiðum, enn smámsaman týndu þeir tölunni fyrir
hungr og kulda. Hefði eftirleitarmenn fundið þá
degi síðar, var talið víst, að aðeins 3 hefði lifað
eftir. Þeir fengu ina beztu aðhjúkrun, enn einum
þeirra var eigi hægt að bjarga og dó hann á
heimleiðinni. Dagbækur sínar, athuganir og
áhöld hafði Greely með sér, enn ljósmyndir hafði
hann orðið að skilja eftir. Hann hefir orðið
margs vísari um landaskipun þar nyrðra.
Göng undir Pýreneafjöll. Í fyrra mánuði
var von á nefndarmönnum Frakka og Spánverja
til Parísar, sem eiga að þinga þar um járnbrautar-
göng, er þeir ætla að gera gegnum Pýrenea-
fjöllin.
Jarðskjálfti varð ákaflega mikill 10. marz-
mánaðar á eyjunni Kishm í Persaflóa. 12 borgir
eyddust, 200 manns fórust og fjöldamargir lemstr-
uðust. Eyjarskeggjar eru 5000 og flest Arabar.
Kínverjar hafa fyrst í sumar tekið upp að
nota steinolíu til ljósa í Peking; áðr hafa þeir
bjargast þar við kertaljós í pappírsljóskerum til
að lýsa á götunum.
Bretastjórn hefir heitið 90.000 kr. hverjum
þeim, sem getr tilgreint þá, er valdir voru að inum
síðustu sprengingum í Lundúnaborg, ásamt upp-
gjöf á sökum, svo framarlega sem hann ekki hefði
tekið beinlínis þátt í verkinu sjálfr.
Athugaverðar framfarir í Ameríku. Skýrsl-
ur Bandaríkjanna um morð og sjálfsmorð eru
eftirtektaverðar í samanburði við framfarir þeirra
ríkja í öðrum greinum; menn eru þar ekki síðr á
framfaravegi í manndrápum og illvirkjum. Vér
tökum því hér til sýnis stuttan enn áreiðanlegan
útdrátt úr skýrslum þessum.
Að meðaltali eru framin 9 morð og 4 sjálfs-
morð á hverjum degi. Í hverri viku eru 2 tekn-
ir af, og 3 drepnir án dóms og laga og að órann-
sökuðum málavöxtum (samkvæmt inum svo köll-
uðu Lynch-lögum, hnefarétti). Fyrra hluta síðast-
liðins árs vóru að eins framin 4 morð og 2 sjálfs-
morð daglega að jafnaði, enn 2 teknir af og 2
drepnir án dóms og laga á viku. Síðan 1. sjanú-
ar. þ. á. hafa þar verið framin 1,606 morð, þar sem
þau voru að eins 306 fyrri hluta næstl. árs. 25 56
FJALLKONAN.
börn voru drepin af foreldrum sínum. 41
réðu konum sínum bana; 8 konur bönuðu mönn-
um sínum. 6 morð áttu sér stað meðal systkina.
63 hafa verið teknir af (á móti 52 fyrri hluta
næstl. árs). 81 drepnir án dóms og laga (á móti
46 fyrri hluta næstl. árs). Sjálfsmorð drýgðu 812
(á móti 445 næstl. hálft ár, eða nálega hálfu
fleiri).
Líkneskja frelsisgyðjunnar, er Frakkar
hafa látið gera og gefið NewYork er in lang-
stærsta myndastytta, er gerð hefir verið í heimi.
Hún er steypt í París úr járni og lögð eirþynnum
að utan; hún er 10 fetum hærri en Ródoseyjar-
risinn, sem talinn var í fornöld eitt af inum sjö
furðuverkum heimsins. Hæð líkneskjunnar er 115
fet frá fótstalli til hvirfils; í hægri hendi, sem hún
réttir upp, heldr hún á ljóskeri, er vera skal sem
viti við innsiglingu hafnarinnar, og verðr hæð
hans 150 fet. Líkneskjan er auðvitað öll hol inn-
an og stígr upp að ganga; í höfðinu er afarstór
salr og gluggarnir í höfuðdjásninu; upp eftir
hægri handleggnum er viðr gangr og stigi upp
að ljóskerinu. Annars má gjöra sér hugmynd
um stærðina, þegar þess er gætt, að fótrinn er
16 feta langr, vísifingurinn 6 1/2 fet og stóra-táin 3
fet í þvermál, svo að þar getr vel komizt fyrir
fullorðinn maðr. Myndin verðr tekin sundr í
300 parta, og á nú að sendast i næsta mánuði til
NewYork, og er gert ráð fyrir, að það þurfi 40
manns í 15 mánuði til þess að reisa hana
þar upp.
Þjóðráð og bendingar.
Um barna-uppeldi. Hlýðni er mótmælalaust
það, sem mest ríðr á við uppeldi barna og und-
irstaða allra framfara í siðgæði. Þegar í fornöld
kendi Pythagoras, inn gríski heimspekingur:
„Æskulýðurinn verðr að venjast á hlýðni, til þess
að geta á eldri árum afdráttarlaust beygt sig undir
kröfur skynseminnar“, og Göthe, ið mikla skáld
og spekingr er á sama máli, þar sem hann segir:
„Hver er til einskis nýtr? Sá, sem hvorki
hefir vit á að hlýða né segja fyrir“. Siðgæðistil-
finning vor og mannkostir koma ljósast fram í
fúsri hlýðni við boðorð drottins, mannfélagsins og
skynseminnar; bæði í umgengni við meðbræður
vora og í félagslífinu á skyldan að vera vor líf-
ernisregla, enn fræi skyldurækninnar á að sá í
hjörtu barnanna, það er að segja, börnin eiga
frá upphafi að venjast á, að álíta það skyldu
sína að hlýða þeim, er ala þau upp og leiða þau
á vegi lífsins.
Það má ekki halda, að nægur timi sé til að
kenna barninu hlýðni, þegar það er komið á
þann aldr, að það ætti að hafa vit fyrir sér. Sé
það látið dragast þangað til, er það oftast um
seinan, því sé viljinn ekki beygðr frá blautu
barnsbeini, verða síðan allar skynsemdar fortölur
áhrifalausar, og þeim, sem hefir alizt upp í ó-
hlýðni eru sem oftast ófarir vísar.
Fyrsta mark um einþykkni hjá barninu er
inn tíði, ástæðulausi grátr. Þegar auðsætt er, að
hvorki gengr að barninu hungr, sjúkleiki eða það,
að illa sé með það farið, og það grætr þó, þá
er réttast að látast ekki heyra það, og sleppa
öllum hugsunartilraunum eða aga, og láta barnið
afskiftalaust, enn líta eftir því í kyrþey. Oftast
hættir það þá innan skamms að gráta; því það, að
barnið sér, að það græðir ekkert á harmalátum
sínum, hefir meiri áhrif á skap þess, enn nokk-
urar áminningar eða agi.
Svo sem unt er, ber að forðast að börn,
sem eru veik af sér, fari að gráta, sem stundum
getr komið af lasleika þeirra. Er þá bezt að
syngja við þau, fara með þau á annan stað, vekja
eftirtekt þeirra á einhverju í kringum þau eða
koma þeim til að sofna; þannig má oftast koma
í veg fyrir, að þau fari að gráta. Þar til heyrir
stöðug alúð og umönnun móðurinnar eða barn-
fóstrunnar, og með því móti kemst bæði hún og
barnið hjá margri leiðinda-stund.
Það má gera hlýðnina léttbæra fyrir barns-
lundina með varkárni og athygli. Umfram alt verðr
nákvæmlega að gæta sín við því, að breyta því eða
afturkalla það, sem einusinni hefir verið boðið eða
bannað, og því verðr fyrir fram nákvæmlega að
íhuga, hvort bannið sé óumflýjanlegt eða skipun-
inni sé unt að fullnægja. Að taka aftr það, sem
skipað hefir verið, er mjög skaðvænt, því við
það truflast tilfinning barnsins fyrir réttu og röngu,
og þrjózkan kemr í stað hlýðninnar. Engu betra
er hitt, að vera sí og æ að banna og bjóða, því
þá þreytist og sljófgast eftirtekt barnsins, svo að
það venst á, að skeyta ekki um áminningarnar.
Það á að segja fyrir með hægð og blíðu;
sé það gert með ákafa og þjósti, leiðir það til
þrjózku og hefir ill áhrif á barnið.
Lavater, inn nafnfrægi uppeldisfræðingur í
Sviss, skrifaði einu sinni ungri móður á þessa
leið:
„Þessar fimm reglur eru undirstaða als
uppeldis:
Sjáðu um, að barnið sé ávalt í góðu skapi.
Vendu það við reglusemi.
Þverneitaðu því um alt, sem rangt er og
skaðvænt.
Gerðu ekki neinar undanþágur frá því, sem
þú hefir einu sinni lagt fyrir það.
Sjáðu um, að það hafi ávalt eitthvað fyrir
stafni".
Auk annara eru bækur þessar til sölu
hjá Sigurði prentara Kristjánssyni í Reykjavík (ísaf.-prentsm.):
Lækningabók dr. J. Jónassens 3,00; Biblían 4,00;
Biblíusögur Tangs 1,50; Bænakver dr. P. Péturs-
sonar 0,50; Ritreglur V. Á. 0,85; Stafrofskver
V. A. 0,40; Förin til tunglsins 0,35; Vasakver
0,60. — Enn fremur póstpappír og umslög af
mórgum tegundum; skrifbækur,minnisbækur o. fl.
Ritstjóri og ábyrgiviniiaor: Valdimar Ásmundarson.
Eigandi og útgefandi: Gunnlaugr Stefánsson.
Reykjavík: prentuð i Ísafoldarprentsmiðju.
