I,1.
Laugardag 19. september
1874.
— Ættjörð vor hefir í sumar átt að fagna merkilegum við-
burði, svo merkilegum, að hans finnst ekki getið í sögu nokk-
urs lands eða nokkurrar þjóðar. Það er því engin furða, þótt
þessum viðburði, þúsund-ára-afmæli þjóðar vorrar, hafi verið
mikill gaumur gefinn. Fjallkonan hvíta, er þrumir einmana
hjer við heimskaut norður, flestum ókunn, og einkis virð, hefir
í sumar verið á hvers manns vörum, og skáld og málskörungar
um víða veröld keppzt hvor við annan að róma lofstír hennar.
Frændur vorir og vinir hafa flykkzt að oss úr öllum áttum til
þess að tjá oss samfögnuð sinn og bera fram hamingjuóskir
oss til handa um þúsund ár þau, er í hönd fara. Svo sem að
líkindum ræður, höfum vjer Íslendingar sjálfir fagnað þessum
viðburði sem bezt vjer kunnum, og höfðum föng til, og hvert
mannsbarn vor á meðal notið afmælisgleðinnar með fjöri og
áhuga.
En jafnframt gleðinni hefir í brjósti hvers góðs Íslend-
ings hreift sjer harmur út af óhamingju og eymdarhag ættjarð-
ar hans, og margur góður drengur hefur eflaust strengt þess
heit, að verja öllum mætti sínum til þess að vinna að viðreisn
hennar úr ánauð örbirgðar og óstjórnar.
En, þótt andinn sje reiðubúinn, er holdið veikt. Það fýsir
jafnan í hið gamla flet ómennsku og áhugaleysis, og ofurselur
sig ánauðaroki eigingirni, sundurlyndis og tortryggni.
Við slíkan óvin verður að beita megnum særingum, og
það að staðaldri. Beztu menn landsins og máttarstólpar þjóð-
arinnar eiga að láta hana heyra rödd sína, hvetja lýðinn og
örva til atorku og manndáðar, og leggja á ráðin til þess að
framkvæmdirnar beri sem bezta ávexti. Og þeir sem á þess-
ari þjóðhátíð hafa svarizt í anda í fóstbræðralag til þess að
verja kröptum sínum fósturjörð vorri til viðreisnar og framfara,
þurfa að geta talast við og borið saman ráð sín.
Á þessu strjálbyggða og torfæra landi eru brjefaskipti að
kalla eina ráðið til þess að geta talast við. Nú eru blöðin,
sem svo eru nefnd, einkar-góð og hentug brjefaskipti. Þau
eru eins konar opin brjef, ekki frá kansellíinu, heldur frá þjóð-
inni og til þjóðarinnar, «frá öllum til allra».
«ÍSAFOLD» á að verða þjóðblað í þeim skilningi, er nú
bentum vjer á, ekki einungis blað fyrir þjóðina, heldur og frá
þjóðinni, orðsending frá þeim mönnum meðal hennar, sem bezt
eru færir um og finna hjá sjer hvöt til að leggja löndum sín-
um holl ráð og fræða þá um það sem þeim er þarflegt að vita,
einkum í þeim efnum, er lúta að verklegum framförum þjóð-
arinnar, eða þá að skemmta mönnum á fallegan hátt. Starf
ritstjórnarinnar ætti því ekki að þurfa að vera annað en að sjá
um, að blaðið færi lesendum sínum sem minnst af því, er
enginn fróðleikur eða gagn eða skemmtun er í. Leggi lands-
menn slíka rækt við þjóðhátíðarbarn þetta, er mikil von að
það dafni.
Alþingiskosningarnar í haust.
Í kosningum til alþingis höfum vjer Íslendingar margsinnis
bakað oss mikið tjón með tómlæti voru og áhugaleysi. Til
málsbóta oss höfum vjer talið, að alþingi væri ekki nema ráð-
gjafarþing; nú væri ráðum þess enginn gaumur gefinn, og
mætti því standa á sama, hvort þau væri góð eða ill, viturleg
eða fávísleg. En þessi ástæða er bæði ill og skökk, sem hverj-
um manni er auðsætt, þótt ekki förum vjer að útlista það,
enda verður henni nú ekki komið við hjeðan af, úr því alþingi
er búið að fá löggjafarvald. Þó mun of snemmt að fara að
hlakka til að sjá mikla ös á kjörfundum til alþingis. Menn eru
þegar farnir að búa sjer til aðra afsökun til þess að komast
hjá að rækja þá þýðingarmiklu skyldu sína, að nota sem bezt
kosningarrjett sinn, eða þeir nota í rauninni sömu ástæðuna
og áður, en víkja henni að eins ofur lítið við. Þeir segja, að
vald það, er alþingi sje veitt í stjórnarskránni nýju, sje svo
hræðilega lítið og rýrt, að stjórnin í Kaupmannahöfn (ráðgjaf-
inn íslenzki) hafi bæði tögl og hagldir eptir sem áður. En
þótt þetta sje hverju orði sannara, svo sem hver maður sjer,
sem les stjórnarskrána ofan í kjölinn, þá verður þó eigi borið
á móti því, að ráðgjafanum er stórum mun meiri vandi á hönd-
um við löggjafarþing en ráðgjafar. Tillögum ráðgefandi þings
þykist stjórnin ekki þurfa að fara eptir fremur en henni lízt;
en til þess að brjóta á bak aptur vilja löggjafarþings þarf
mikla fyrirhöfn. Eina ráðið fyrir stjórnina til þess að koma
fram sínum vilja með hægu móti er því að búa svo um hnút-
ana, að tillögur þingsins geti varla orðið öðru vísi en henni
líkar. Í því skyni er helmingur efri deildar alþingis látinn vera
konungkjörinn, og jafnframt byggt upp á lið af 2—3 hræðum
þjóðkjörnum, samkvæmt því sem reynzt hefur að undan-
förnu.
Lengra en þetta þarf ekki að fara til þess að sjá, að oss
muni ekki vanþörf á að sækja rækilega kjörfundi í haust. Oss
Íslands minni.
Eyja stendur upp úr sjó
ein í norðursænum,
ber á höfði bjartan snjó,
búin möttli grænum.
Hana drottinn bláu bjó
belti um mittið forðum,
girti hana söltum sjó,
svo hún stæði í skorðum.
Hvar í heimi hittist ey
í hátíðlegri klæðum?
og þessi fagra fjallamey
á fjörugt blóð í æðum.
Og hjartað, það er eldur einn,
sem aldrei þarf að glæða;
hvar er til svo harður steinn
að hún kunni eigi’ að bræða?
Yðar móðir eins og mín
Ísafold hún heitir,
á fjöllum hennar frelsið skín
og færist ofaní sveitir.
Menn hljóta að vakna a hverjum bæ,
það heimtar að vjer vinnum,
svo fjöll og dalir finnist æ
með frelsisroða á kinnum.
Ógn er hvað jeg ann þjer heitt
Ísafoldin hvíta;
af þjer skal mig ekki neitt
og ekki dauðinn slíta.
Blessi guð þig öld og ár,
eins þá móti gengur,
í þúsund sinnum þúsund ár
og þúsund sinnum lengur.
Þessa móður minnar skál
mun jeg drekka tóma;
látið því með lífi og sál
lofsöng hennar hljóma.
Hún mun taka undir enn
með eldfjöllunum sínum:
«Fagnið þjer nú, frjálsir menn,
frelsisdegi mínum!» P. Ó. veitir sannlega ekki af, að allir þeir, sem þjóðin má kjósa
að lögum, verði sannir þjóðfulltrúar. Og eigum vjer að geta
náð sem bráðast viðunanlegum ráðum handa alþingi, eða komið
fram þeim bótum og breytingum á stjórnarskránni, er Þing-
vallafundurinn tjáði konungi í sumar að vjer óskuðum, verð-
um vjer að beita sem ódeigast því litla valdi, er þingið hefur
þegar fengið; en til þess liggur lífið á að vanda kosningarnar
í haust, enda er vonandi að allir kjósendur hafi það hugfast.
Það lítur svo út, sem mörgum hætti við að meta þing-
menn mestmegnis eptir því, hvað vel þeir eru máli farnir eða
hversu málgefnir þeir eru á þingi. Oss minnir eigi betur en
vjer höfum sjeð þá skoðun koma fram í blöðum hjer, optar en
einu sinni, að það væri óhæfur þingmaður, sem sjaldan segði
annað í þingsalnum en já eða nei. En slíkt er töluverður
misskilningur. Það eru opt og tíðum ljelegustu þingmennirnir,
sem mest skrafa. Hver skyldi vera nýtari þingmaður, sá sem
allt af þarf að vera að tala í þingsalnum, til þess að nafnið
hans sjáist á hverri blaðsíðu í þingtíðindunum, en sem aldrei
vinnur handarvik utan þingfunda, kemur aldrei á nefndarfundi,
o. s. frv., — eða hinn, sem er vakinn og sofinn við þingvinnu
allan þingtímann, býr málin svo undir í nefndum, að þeim
verður gatan miklu greiðari en ella gegnum þingið, en þótt
hann sitji lengstaf þegjandi í þingsalnum? Þar sem eru mörg
hundruð fulltrúar á þingi, svo sem víða erlendis, hentar eigi
að allir sjeu fjölorðir, enda lýkur allur helmingurinn ekki upp
munni allan þingtímann nema við atkvæðagreiðsluna, og kem-
ur engum til hugar að hneykslast á því. Það eru optast fá-
einir menn úr hverjum þingflokki, sem bezt eru máli farnir,
er svörum halda uppi á þinginu fyrir alla fjelaga sína.
Vjer ætlum ekki að fara að reyna að telja upp, hvaða
kosti þingmannaefni þurfi að hafa til þess að þeim sje trúandi
fyrir að flytja erindi þjóðarinnar á þingi, en leyfum oss að
eins að taka það fram, að oss virðist mjög ríða á, að fá góða
verkamenn og ötula á þing, þingtíminn er stuttur, en ákaf-
lega mikið að vinna, því að vjer þurfum að jafna það upp á
sem skemmstum tíma, er vanrækt hefur verið meðan oss hef-
ur verið varnað sjálfsforræðis þess, er oss hefur borið eigi síð-
ur en samþegnum vorum í Danmörku.
Að taka upp hinn útlenda sið, að halda próf-fundi á undan
kosningunni, er að vorri hyggju ógjörningur víðast hvar hjer
á landi. Úr því kjósendur eru ekki vanir að sækja kjörfund-
ina sjálfa nema úr nágrenninu við fundarstaðinn, má nærri
geta, að það væri ofætlun, að menn færu að gjöra sjer ferðir
hvora ofan á aðra, ef til vill margar dagleiðir. Heldur væri
takandi í mál, að þingmannsefnið ferðaðist um kjördæmið á
undan kosningunni og lofaði þeim, sem vildu, að hafa tal af
sjer, eða hann sætti færi að hitta marga kjósendur saman í
einu, svo sem við kirkju, og flytti þá erindi fyrir þeim.
Dagmálastaðr og eyktarstaðr.
Sem kunnugt er, kannaði Leifr, son Eiríks rauða, íslenzkr
maðr, fyrstr land það í Ameríku, er hann kallaði Vínland.
Rafn og Finnr Magnússon hafa í Antiquitates Americanae,
Grønlands historiske Mindesmærker og í Annaler for nordisk
Oldkyndighed 1840—1841 reynt til að kveða á, hvert land í
Ameríku það land hafi verið, er Leifr kallaði Vínland. Þeir
hafa ætlað, að Leifr hafi lent í Ameríku milli 41. og 42. stigs
norðrbreiddar, og ráða þeir það einkum af þessum orðum í
Grœnlendingaþætti (Flateyjarbók I 539₃₀): »Sól hafði þar (ɔ:
þar sem Leifr og félagar hans höfðu gjört sér búðir) eyktar-
stað ok dagmálastað um skammdegi«. Hér er komið undir,
hver merking er lögð í orðin skammdegi, dagmálastaðr og
eyktarstaðr. Menn hafa tekið hér orðið skammdegi í sömu
merkingu og skemstr dagr, og er líklegt að það eigi að
merkja það hér; enn eigi er það alveg víst, því að skammdegi
merkir venjulegu þann tíma ársins, er dagar eru skammir og
getr innibundið 3 eða 4 mánuði. Menn hafa sagt, að sól í
dagmálastað samsvaraði kl. 7½ f. m. og sól í eyktarstað
samsvaraði kl. 4½ e. m. Skemstr dagr við Leifsbúðir í Vín-
landi hafi því verið 9 tímar, og eftir þessu hafa menn útreiknað
norðrbreidd staðarins, er hafi verið 41°,24′,10″. Það er Finnr
byskup Jónsson, sem hefir gefið orðunum dagmálastaðr og
eyktarstaðr hina fyrrnefndu merkingu; enn skýring hans styðst
við þenna stað í Snorra Eddu I 510 (á 103. bls. í útg. Svein-
bjarnar Egilssonar): Frá jafndœgri er haust, til þess er sól
sezt í eykðarstað; þá er vetr til jafndœgris; þá er vor til
fardaga; þá er sumar til jafndœgris. Nú segir Finnr byskup
í kirkjusögu sinni I 155, að sól gangi undir í Skálholti kl. 4½
e. m. 17. október eða eftir öðrum reikningi 10. nóvember
(4. Idus Novembr.); enn um það leyti byrji vetrinn; og eftir
hinu sama hafi menn tekið í Reykholti, þar sem Snorri hafi
að öllum líkindum samsett Eddu. Sól í eykðarstað sé því sama
sem kl. 4½ e. m.; eykt sé sama sem nón eða kl. 3. e. m.,
enn eykt sé einnig þriggja stunda tími, er nái frá kl. 1½—
4½, og eyktarstaðr sé endir þessa tíma = kl. 4½ e. m.
Dagmál segir hann að einnig hafi tvær merkingar, 1) = kl. 9
f. m., og 2) = þriggja stunda tími frá kl. 7½ til 10½ f. m.;
í orðinu dagmálastaðr sé staðr = byrjun þessarar eyktar eða
þriggja stunda tíma. Að Snorri Sturluson hafi ritað alla
Snorra Eddu, svo sem hún er nú í handritunum, verðr alls
eigi sannað; og sé hin tilfœrðu orð úr Snorra Eddu upphaf-
lega rituð á einhverjum öðrum stað en Reykholti, þá verðr
víst eigi mikið af þeim sannað, þvíað á sama degi ársins
gengr sól undir á ýmsum tímum dagsins á ýmsum stöðum
eflir landslagi og breiddarstigi. Orðin dagmálastaðr og eykt-
arstaðr geta eigi heldr með nokkuru móti haft þá merkingu,
sem Finnr byskup leggr í þau. Staðr getr eigi haft tvær alveg
Frelsi og fósturjörð.
Eptir E. M. Arndt.
Og á þessum tímum eru upp risnir kaldbrjóstaðir og volaðir
vitringar; þeir segja í tómleik hjarta síns :
«Fósturjörð og frelsi! ekki annað en orðin tóm, glymjandi
hljómur og hvellandi bjalla til þess að ginna glópinn. Fóstur-
jörð mannsins er þar, sem vel fer um hann, og frelsi hans
blómgast bezt þar sem minnst þjakar að honum».
Þessir menn eru eins og skynlausar skepnur; þeir hugsa
ekki um annað en magann og fýstir sínar. Þeir hafa aldrei
orðið varir við vorblæ hins himneska anda.
Þeir kýla vömbina eins og skepnurnar, og trúa hvorki
nje treysta á annað en það sem vitum þeirra er þægilegt.
Þess vegna býr lygin sjer hreiður í hjegómaþvættingi
þeirra, og hefnd lýginnar fæðist úr kenningum þeirra.
Skepnurnar unnast; en slíkir menn kenna aldrei ástar;
þeir bera að eins utan á sjer mynd guðs og innsigli guðlegrar
skynsemi.
En manninum er ætlað að elska fram í dauðann, og að
skilja aldrei við það sem hann ann.
Það geta skynlausu skepnurnar ekki, því að þeim er
gleymigjarnt, og skepnur í manns mynd geta það ekki held-
ur, því að þær unna ekki öðru en því, sem vitum þeirra er
þægilegt.
Þess vegna átt þú, maður! fósturjörð, helga storð, hjart-
fólgið land, er þú mænir jafnan eptir ástaraugum.
Þar sem sól guðs skein fyrst á þig, þar sem stjörnur
himinsins lýstu þjer fyrst, þar sem reiðarþrumur hins alvalda
birtu þjer almætti hans í fyrsta skipti, og stormvindar hans skutu
þjer helgum skelk í bringu,— þar dvelur hugur þinn ástbundinn,
þar er móðurjörð þín.
Þar sem þú sást í fyrsta skipti ástblítt mannsauglit lúta að
þjer í vöggu þinni, þar sem móðir þín hampaði þjer í keltu sjer
í fyrsta sinn, og faðir þinn rótfesti í hjarta þjer orð vizkunnar
og sannindi kristinnar trúar,— þar dvelur hugur þinn ástbund-
inn, þar er móðurfold þín.
Og þótt það sjeu berir hamrar og eyðilegar eyjar, og þú
eigir þar sambúð við örbirgð og armæðu, þú hlýtur þó að unna
landinu alla daga þína; því að þú ert maður, og gleymir ekki því,
sem þú annt, heldur varðveitir það í hjarta þínu.
Frelsið er ekki heldur tómir draumórar eða helber hje-
gómi; í því magnast hugur þinn og manndómur og vís vitund
þess, að þú sjert kominn af hæðum.
Frelsi er þar, sem þú mátt lifa svo sem hugprúðum mönn-
um líkar; þar sem þú mátt búa við lög og landsiðu feðra
þinna; þar sem þú ert sæll við það, sem fornfeður þínir nutu
sældar við; þar sem enginn erlendur böðull á yfir þjer að segja.gagnstœðar merkingar og þýtt bæði byrjun og endir. Sól í
dagmálastað er = dagmál = sól í landsuðri miðju = kl. 9
f. m. Sól í eyktarstað er = eykt = nón = sól í útsuðri
miðju = kl. 3 e. m. Kl. 7½ f. m. táknuðu fornmenn með
orðunum sól í miðmundastað austrs og landsuðrs (Sbr. Rímb.
94₁₈: Lét hann þann dag upp koma í miðmundastað at sýn
austrs og landsuðrs); enn kl. 4½ e. m. táknuðu þeir með
sól í miðmundastað útsuðrs og vestrs. (Rímb. 94₂₀). — Að
dagmál hafi í fornöld, svo sem enn er, verið haldin kl. 9 f. m.,
þykir mega ráða af þessum tveimur stöðum: 1) af Elucidarius
eða handritinu Á. M. nr. 674 A. 4. Það handrit er prentað
í Annaler for nordisk Oldkyndighed 1858 og síðan ljósprentað
og steinprentað Kh. 1869. Þar segir um Adam og Evu á 29.
bls. í hinni síðari útgáfu: Discipulus. Hve lenge voro þau í
Paradiso. Magister. Siau stunder. D. hui eigi lengr. M. Þui
at cona viltesc þegar es hon vas scopoþ. At dagmolom vas
Adam scapaþr oc gaf haun nofn ollom cvqvendom. en at miþiom
dege vas cona scopoþ. oc át hon þegar af bonnoþo tre. oc
selde manne sinom oc át hann. oc rac goþ þau at aptne dags
ór Paradiso. Í hinu latneska frumriti, er þessi orð eru tekin
eftir, stendr hora tertia fyrir orðin at dagmálom, hora sexta
fyrir at miþiom dege og hora nona fyrir at aptne dags. Hora
tertia (þriðja stund) samsvarar kl. 9 f. m., hora sexta kl. 12,
hora nona kl. 3. Dagmál eru því hér kl. 9 f. m., miðr dagr
kl. 12. Milli dagmála og miðdegis eru taldar 3 stundir, svo
sem enn er gjört. Af þessum stað sést enn fremr, að aftan-
inn hófst kl. 3. e. m. (enn eigi 4½ e. m. sem Páll Vídalín
og Finnr Jónsson ætla) og endast kl. 9 e. m. — 2) af Thó-
mas sögu erkibyskups, Christiania 1869, 483₁₉: Sýkist piltrinn
um átta daga, enn andast síðan á þriðju tíð dags (= hora
tertia = kl. 9 f. m.), er vær köllum dagmál.
Orðið eykt merkir sama sem nón (= nona hora, kl. 3 e.
m.) og má meðal annars sjá það af því, að orðin eyktheilagr
og nónheilagr merkja hið sama, og af því, er sagt er í Grá-
gás, Konungsbók, I 26, að á nónhelgan dag skuli ekki vinna
upp frá eykt (= eftir nón). Á þessum stað í Grágás er þannig
á kveðið, hvað eykt sé: «þa er eykt er vtsvðrs ætt er deilld í
þriþiunga. oc hefir solin gengna tvá hluti. enn eiN ogengiN».
Útsuðrsætt samsvarar tímanum frá kl. 1½ til kl. 4½ e. m.;
tvo hluti af þeim tíma hefir sólin gengið til 3½ e. m., og er
eykt hér sett hálfum tíma síðar enn venjulegt var, hvort sem
það er sprottið af ónákvæmum reikningi þeirra, er lögin sömdu,
eða hér er af eftirlátsemi við húsbœndr aukið hálfri stundu
við vinnutímann á nónhelgum dögum og því sett eykt hálfum
tíma síðar, enn hún var annars talin. Að nónhelgin hafi í
Noregi verið talin frá kl. 3 e. m., má sjá af Gulaþingslögum,
16. kap. (Norges gamle Love I 9₂₈): «þat er nú því næst, at
hinn sjaunda dag hvern er heilagt ok köllum vér þann sunnu-
Fósturjörð og frelsi eru hinar helgustu hnossir hjer í
heimi; hið mesta dýrmæti, sem góður maður á eða eiga fýsir
hjer á jörðu.
Þess vegna eru þær þrælasálum hjegómi, og heimska öll-
um þeim, er hafa magann fyrir sinn guð.
En hetjunum lypta þær himnum ofar, og vinna furðuverk
í hjörtum smælingjanna.
Rís því á fætur, og bið guð þinn daglega, að veita styrk-
leik hjarta þínu, og fylla brjóst þitt hug og trausti.
Að enginn hlutur sje þjer dýrmætari en ættjörð þín, og
enginn fögnuður inndælli en sá, er frelsið veitir.
Svo að þú vinnir aptur það, sem svikarinn vjelaði undan
þjer, og heimskinginn hefir fyrir borð borið.
Því að þrællinn er lævíst og áleitið kvikindi, og sá maður
er hverri skepnu vesalli, er enga á fósturjörð.
Skilnaðarminni á Þjóðhátíðarfundi í
Hallormsstaðarskógi,
Eg ferðast hef um fjöll og dali sljetta,
og forðum gekk jeg Skrúð og bratta kletta;
eg ljek í dönskum lundi,
en langaði heim í sveit;
á engum stað jeg undi
mjer eins og í þessum reit.
dag; en þváttdagr firi skal heilagr at nóni, þá er þriðjungr
lifir dags». Dagrinn er hér auðsjáanlega reiknaðr 18 stundir,
frá kl. 3. f. m. til kl. 9 e. m. Kl. 3 e. m. er þriðjungr dags-
ins óliðinn; nón er því kl. 3 e. m. — Að eykt hafi verið sama
sem kl. 3 e. m. má sjá af hinni íslenzku Homiliubók, sem
prentuð er í Lundi 1872 eftir skinnbók, er virðist rituð í upp-
hafi 13. aldar. Þar eru á 109.—110. bls. upp taldar hinar
klerklegu tíðir (horae canonicae), og eru þær þessar: 1) óttu-
söngr enn fyrri. 2) óttusöngr enn efri. 3) miðs morgons tíð. 4)
dagmála tíð. 5) miþs dags tíð. 6) eykþar tíð. 7) aftansöngs tíð. 8)
náttsöngr. Með því að telja má víst, að miðs dags tíð hafi verið kl.
12, og þrjár stundir verið milli tíðanna, þá hefir eyktartíð verið
haldin kl. 3 e. m. Að eykt sé sama sem nón, má enn fremr
sjá af hinni sömu Homiliubók, 13110—14. Þar segir um Maríu
mey: var hon hvern dag a beonom staþfost allt fra miþiom
morne til dagmala. En epter dagmól var hon at veralld-
lego verke. aNattveggja at dýrlegom vefnaþi. eþa aNat ne-
cquat nytt at viNa. þangat til er kom aycþ. þa fór hon eN til
beonar siNar at nóne. Með því nú að telja má algjörlega
víst, að sól í dagmálastað sé sama sem kl. 9 f. m., þá má
einnig telja víst, að sól í eyktarstað sé sama sem kl. 3 e. m.,
sólaruppkoma 3 tímum fyrir miðjan dag og sólsetr 3 tímum
eftir miðjan dag. Sé nú hnattstaða Leifsbúða á Vínlandi reikn-
uð út eftir uppkomu sólar kl. 9 f. m. og sólarlagi kl. 3 e. m.,
verðr Vínland miklu norðar enn það getr verið eftir lýsingu
sögunnar á því, þvíað sagan segir, að þar hafi vaxið vínviðr.
Hér er því eigi annað við að gjöra, enn að kannast við, að
sagan sé í beinni mótsögn við sjálfa sig, og að annaðhvort sé
það rangt, er hún segir um landgœði Vínlands, eða það, er
hún segir um sólarupprás þar og sólsetr. Hnattstaða Vínlands
verðr því eigi ákveðin.
Reykjavík, ⁹/₉ 74. Jón Þorkelsson.

Sigurður málari var jarðaður á þriðjudag-
inn var, 5. þ. m., og útför hans gjörð með mikilli sæmd og
og prýði, sem maklegt var. Ritstjóri Þjóðólfs, skáldið sira
Mattías Jochumsson, flutti húskveðju, og dómkirkjupresturinn
ræðu í kirkjunni. Minntust þeir þess með fögrum orðum, hve
mikið fósturjörð hins framliðna ætti honum upp að inna, er
hann hefði verið aðalfrumkvöðull þess, að stofnað var hjer forn-
menjasafn og við það hætt að flytja fornleifar vorar suður í Dan-
mörku, og í annan stað endurskapað þjóðbúning kvenna vorra,
svo snilld væri á. Fjölda margar konur hjer í bænum gjörðu það
í þakklætis- og virðingarskyni við hinn framliðna listamann, að
fylgja honum til grafar í búningi þeim, er hann var höfund-
ur að.
«Jóns Árnasonar Legat" — heitir gjöf ein, er
sjómannaekknasjóðnum í Kjalarnesþingi hefur hlotnast nýlega.
Þessa stund þráði eg alla daga,
hjer í lund að hreifa strengjum Braga,
hjer í lund.
En þeir sem annars þekkja mannlegt hjarta,
og þeir sem elska Snæfellstindinn bjarta,
og fönnum skreyttu fjöllin,
og fagra löginn hjer,
og blómi búinn völlinn,—
þeir brígzla varla mjer,
þessa stund þó að jeg sje glaður
í þessum lund, þetta er sælustaður,
í þessum lund.
Og hvað er sæla sje það ekki að finnast
á svona stað, og hver við annan mynnast,
og frelsi sínu að fagna,
og frjálsri Ísagrund
með góðum ráðum gagna,
og gleðja sig um stund.
Fagur, frjáls finnst mjer þessi staður;
eg er frjáls, eg er nú svo glaður,
því eg er frjáls.Gefandinn var góðkunnugt gamalmenni hjer í bænum, Jón
bæjarfulltrúi Árnason í Stöðlakoti. Hann andaðist 3. þ. m.,
og hafði arfleitt áðurnefndan sjóð að mestöllum eigum sínum,
að sögn liðugum 2000 dölum. Slíkir menn eru þess maklegir,
að minning þeirra sje á lopt haldið.
Akranesi 20. ágúst 1874. Tíðarfar hefur verið hjer
gott í sumar það sem af er, grasvöxtur í lakara meðallagi á
túnum, á úthaga í góðu meðallagi; nýting hin ágætasta til
þessa dags. Síðasta vetrarvertíð var hjer einhver hin bezta,
er elztu menn muna, þótt vindasöm væri; þess vegna varð og
afli nokkuð misjafn, af því fiskur gekk eigi á grunn til neinna
muna; hlutir urðu frá 2—600 af vænum þorski á færi. Auk
þess voru þeir, er þorskanet áttu, búnir að fá frá 50—150 í
hlut af netfiski, áður en færafiskur fór að fást, og höfðu þó
flestir þeirra helmingaskipti. Vorvertíðin var einnig góð, og
aflaðist á henni í þetta sinn mestmegnis þorskur og stútungur,
og mun óhætt að telja meðalhlut á henni um 250. Síðan um
Jónsmessu hafa og nokkrir menn aflað mæta-vel, og munu
sumir þeirra vera búnir að fá í hlut 4 skippund af söltuðum
þorski; en af því svo langt hefur þurft að sækja fisk þenna,
nálægt 6 vikur sjóar eða meir, þó hafa margir orðið útundan,
og eigi náð í hann ; gjörir það og samtakaleysi og deyfð, að
fleiri hafa eigi sameinað sig, að róa þangað hinum stærri skip-
um, til að ná í þessa miklu björg. Hjer hefur því á þessu
ári borizt mikill auður á land upp, úr djúpi hafsins, fyrir þá,
sem kunna með að fara; hinum verður aldrei neitt úr neinu,
það hverfur eins fljótt og það kemur. Heilsufar hefur og á
þessu sumri verið hjer eitthvert hið bezta, þó hefur barnaveikin
stungið sjer niður.
Þjóðhátíðin var haldin hjer 2. dag ágústmánaðar, eins og
lög stóðu til; var byrjuð messugjörð á kirkjustaðnum laust
fyrir hádegi, og var fjöldi fólks við kirkju. Að aflokinni em-
bættisgjörð í kirkjunni fór allt það fólk, er við kirkju var, ofan
á Skipaskaga klukkan 3½, drógst þar og að enn fleira fólk.
Síðan var öllum þessum hóp raðað niður í fylkingu, og gekk
svo fylkingin vestur að tjaldbúð, er gjörð hafði verið til hátíða-
haldsins á sljettum grasvelli yzt á Skaganum, á svo kölluðum
Grenjum; á meðan fylkingin gekk þangað, var leikið á harmo-
niku (á öðrum hljóðfærum var ekki völ), og borið flagg á stöng
í broddi fylkingar. Búðin var 20 áln. á lengd, en 13 á breidd;
veggir og gaflar úr borðvið og tjaldað yfir. Í miðri búðinni
stóð ræðustóll, en bekkir í kring með öllum veggjunum; í öðr-
um enda hennar voru af þiljuð tvö lítil herbergi; þar þágu
þeir veitingar, er þær vildu kaupa. Undir eins og menn voru
komnir inn, var farið að ræða ýms málefni, er lutu að almenn-
um framförum og framkvæmd; þar á meðal var rætt um, að
reyna að koma upp barnaskóla á Skipaskaga, og hjelt alþingis-
maður Hallgrímur Jónsson á Guðrúnarkoti lipra og snjalla ræðu
viðvíkjandi því, hve brýn nauðsyn það væri, að hann kæmist
á stofn; enda gáfu margir því máli góðan róm, og það er
vonandi, að hreppsbúar láti ekki eins gott ár, og þetta hefur
verið þeim, svo hjá líða, að þeir eigi með ráði og dáð leggist
Þú varst svo frjáls og fögur, kæra móðir!
þá feður vorir komu á þínar slóðir;
mjer finnst þú enn svo fögur
og frjálsleg ertu að sjá.
Því flýr svo margur mögur
frá móður sinni þá?
Ísaland! aldrei hjeðan fer jeg;
kæra land! keltubarn þitt er eg,
kæra land!
Sólin hnígur, senn mun döggin falla,
og söknuðurinn hrífa nú á alla.
Það er þó yndi að skilja
þó allir keppi heim
og vinna af öllum vilja
í verkahringnum þeim:
Foldin mín, frelsið þitt að glæða;
móðir min, meinin þín að græða,
móðir mín!.
P. Ó.
á eitt með að fylgja fram þessu sínu eigin velferðarmáli. Að
loknum umræðunum var bæði sungið, og lítið eitt dansað, og
fór skemmtun þessi fram með siðsemi til miðnættis; fór þá
hver heim til sín.
Dómur í Glasgow-málinn var uppkveðinn
17. þ. m., á þessa leið: »Aðalsækjandi Jón ritari Jónsson fyrir
hönd hinnar íslenzku samlagsverzlunar í Björgvin eða liquida-
tionscomitè hennar og gagnsækjandi alþingism. E. Egilson
eiga í þessu máli að vera sýknir hvor af annars kærum og
kröfum. Gagnsækjanda Egilson ber fyrir ósæmilegan rithátt
að greiða í sekt 5 rd. til fátækrasjóðs Reykjavíkur kaupstaðar,
og aðra 5 rd. til hins íslenzka dómsmálasjóðs. þau meið-
andi ummæli um umboðsmann samlagsins, sem gagnsækjandi
hefir viðhaft, og heimtuð eru dæmd ómerk, skulu dauð og
marklaus vera. Málskostnaður falli niður. Hið ídæmda að
greiða innan 15 daga frá dóms þessa löglegri birtingu undir
aðför að lögum.« — Dóminum verður skotið til landsyfirrjettar.
Snjór. Aðfaranótt þriðjudags 15. þ. m. snjóaði ofan
í byggð um allar nærsveitirnar hjer við Reykjavík, og gerði
kaf-fenni á fjöllum. Síðan hefur veður verið nokkuð kalt, tals-
vert frost á hverri nóttu.
Óveitt brauð. Staðastaður (922 rd., auglýst 13/8),
Dvergasteinn (510 rd., auglýst 13/8), Bjarnanes (353 rd., aug-
lýst 8/9), Kálfafellsstaður (223 rd., augl. 22/8), auk fjölda fyrir-
heitisbrauða.
Læknir í Þingeyjarsýslu er settur candidat
med. & chir. Júlíus Halldórsson. Hann fer af stað norður á
mánudaginn 21. þ. m.
Útlendar frjettir.
1. Ágrip, frá vordögum fram í miðjan ágústmánuð.
Þótt engin stórtíðindi hafi orðið neinstaðar í sumar, það
er vjer höfum til spurt, virðist oss eigi óþarft að sýna lesendum
vorum örstutt ágrip af því, er frásagnarvert þykir.
BRETAR hafa setið á þingi í sumar, sem lög gjöra ráð
fyrir, en orðið lítið að verki. Er það eigi undarlegt, því að
við stýrið standa apturhaldsmenn, undir forustu Disraeli. Hann
tók við ráðaneytisforstöðu hjá drottningu í vetur, eptir Glad-
stone. Þeir Disraeli og fjelagar hans hafa gjört nokkrar at-
rennur til að breyta sumum rjettarbótum Gladstones, er þeim
þykja of frjálslegar, svo sem t. a. m. skólalögum hans frá 1869;
en þá hefur heyrzt hljóð úr horni frá þjóðinni (í blöð-
unum), og við það hefur þeim þótt ráðlegra að snúa heim aptur.
Forvígismaður Íra á þinginu í Lundúnum, er Butt heitir, skör-
ungur mikill, bar fram þá uppástungu, að þing Íra, er af var
numið ár 1800, væri sett á stofn aptur, og Írum fengið sjálfs-
forræði í málum sjálfra þeirra; en með henni urðu ekki nema
fáein atkvæði auk Íra sjálfra.— Í Bengali á Indlandi austur, eign
Breta, hefir verið hallæri mikið síðan í vetur, sökum uppskeru-
brests í haust er var. Hið bjargarlausa fólk skiptir miljón-
um, og deyr eflaust hrönnum saman, þótt stjórnin liðsinni
töluvert. (Framhald síðar).
Auglýsingar.
Blað þetta kemur út 2—3 á mánuði, 32 númer um árið.
Árgangurinn kostar 9 mörk, en stök númer 8 skildinga. Á
nýári í vetur eiga að vera komin út 10 númer, og kosta þau,
að meðtöldu framhaldi af dómasafni því og sagnablöðum, er fylgdu
Víkverja, 48 skild., er borgast eiga innan loka nóvembermán-
aðar. — Næsta blað kemur um mánaðamótin.
Afgreiðslustofa «Ísafoldar» er fyrst um sinn í
húsum Ludvig Knudsens verzlunarstjóra, og er ritstjórann að
hitta þar kl. 3—4 eptir hádegi hvern rúmhelgan dag.
— Inn- og útborgun sparisjóðsins verður í prestaskólahús-
inu á hverjum laugardegi kl. 4—5 e. m.
Útgefandi og ábyrgðarmaður: Björn Jónsson, cand. phil.
Landsprentsmiðjan í Reykjavík, Einar Þórðarson.
