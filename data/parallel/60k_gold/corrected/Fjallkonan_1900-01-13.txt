Kemur út einu sinni
í viku. Verð árg. 4 kr.
(erlendis 5 kr. eða 1 1/2
doll.) borgist: fyrir 1.
júlí (erlendis fyrir-
fram).

Uppsögn (skrifleg) bund-
in við áramót, ógild
nema komin sé til út-
gefanda fyrir 1. októ-
ber, enda hafi hann þá
borgað blaðið.
Afgreiðsla: Þing-
holtsstræti 18.
BÆNDABLAÐ
VERZLUNARBLAÐ
XVII. árg.
Reykjavík, 13. janúar 1900.
Nr. 1.
Landsbankinn er opinn hvern virkan dag kl. 11—2. Banka-
stjórnin við kl. 12—1.
Landsbókasafnið er opið hvern virkan dag kl. 12—2 og
einni stundu lengur til kl. 3 md., mvd. og ld. til útlána.
Forngripasafnið er nú í landsbankanum og opið á hver-
jum laugardegi kl. 11—12 f. m.
Náttúrugripasafnið er í Doktorshúsinu, opið á sunnu-
dögum kl. 2—3 e. m.
Ókeypis lækning á spítalanum fyrsta og þriðja þriðjudag
hvers mánaðar, kl. 11—1.
Ókeypis tannlækning í Hafnarstræti 16, 1. og 3. mánu-
dag hvers mán., kl. 11—1.
FÉLAGSPRENTSMIDJAN
Í REYKJAVÍK
prentar bækur og blöð og hvað
sem fyrir kemur, smátt og stórt,
eins ódýrt eða jafnvel ódýrara en
nokkur önnur prentsmiðja í Rvík.
Hvað vöndun á verkinu snertir,
þá þarf ekki að taka það fram,
að Félagsprentsmiðjan hefir ætíð
prentað og prentar enn eins vel
eða betur en nokkur prentsmiðja
hér á landi, með því líka hún hef-
ir bæði vandaðar prentvélar og
letur, og að það er alt annað að
prenta í Félagsprentsmiðjunni eða
þeim prentsmiðjum, sem tildrað
er upp án tillits til þess, hvernig
verkið í þeim er af hendi leyst. Það
er sorglegt að vita, að menn hér
skuli enn ekki vera komnir svo
langt, að gera greinarmun á vand-
aðri og óvandaðri prentun.
Munið eftir því að í Félagsprent-
smiðjunni fæst prentun vönduð, eins
og bezt verður hér á landi, og að
verðið er eins og ódýrast fæst hér
á landi.

Fjallkonan 1900.
Eg hefi ráðist í að stækka Fjallkonuna þetta
ár, eins og sjá má á þessu tölublaði. Ég hafði
helzt óskað að stækka blaðið öðruvísi, með því
að gefa það út í fjögra blaða broti, í sömu
stærð og áður, en ég hefi komist að því, að
almenningur lítur mest á það, að blaðið sé í
stóru broti, en gætir þess síður, að blað í litlu
broti með mörgum blaðsíðum getur verið eins
stórt eða stærra en blað, sem er í miklu stærra
broti.
Fjallkonan verður þannig miklu stærri en
áður, og hefi ég því orðið að hækka jafnframt
verð hennar upp í
4 krónur.
Verðið hækkar þá ekki nema um einn fjórða
part, og sjá allir að verðhækkunin er tiltölulega
lítil.
Ég vona að kaupendur blaðsins, sem lengi
hafa haldið trygð við það, taki því ekki síður
nú en áður, enda mun það nú geta orðið miklu
fjölbreyttara og skemtilegra en áður.
Það er nú farið að síga á seinni hlut „Ævi-
sögu Jóns Steingrímssonar“. Þegar henni er
lokið kemur í íslenzka sögubálkinum „Árna
saga Kínafara“. Það er ævisaga víðföruls Ís-
lendings á 18. öld, sem mjög fáum mun kunn,
samin af honum sjálfum og verður prentuð eftir
hans eiginhandarriti.
„Alþingisrímurnar“ hefjast í þessu blaði, og
mun almenningur kunna dável við þær. Þær
treinast að líkindum fram á vorið. Í þessu
blaði kemur að eins inngangurinn.
„Palladómar um alþingismenn 1899“ byrja
bráðlega í þessu blaði og verður haldið áfram
fyrst um sinn. Þeir ættu að verða nauðsynleg
leiðbeining við alþingiskosningar þær sem fara
i hönd á þessu ári, því reynt mun verða að
hafa þá óhlutdræga.
„Reykjavík í krók og kring“, eða lýsing
Reykjavíkur með myndum, var fyrir löngu ætl-
ast til að kæmi í þessum árgangi „Fjallkonunn-
ar“, en síðan hefir það orðið kunnugt, að rit-
gerð um sama efni muni koma á prent í „Eim-
reiðinni“. Þykir því réttast að láta þessa rit-
gerð í „Fjallk.“ bíða þar til ritgerðin í „Eim-
reiðinni“ er út komin, svo að „Fjallk“. hafi
þar eitthvað annað að segja en „Eimreiðin“.
Pólitískar horfur.
Fjallkonan lagði það til í sumar fyrir þing,
að réttast væri að hreyfa ekki stjórnarskrár-
málinu á þessu þingi.
Þetta var auðvitað talið Loka-ráð og undan
rifjum afturhaldsmanna.
En hver varð svo árangurinn af stjórnarskrár-
starfinu á þinginu í sumar?
Hann varð sá, að mikill hluti þingmanna lýsti
í rauninni yfir því með atkvæðagreiðslu, að
þeir vildu alls ekki fást við stjórnarskrármálið
í neinni mynd.
Þegar landshöfðingi hafði látið skýrt í ljós, að
frá stjórnarinnar hálfu væri ekkert því til fyr-
irstöðu, að þingið færi fram á ýmsar breyting-
ar á stjórnarskránni aðrar en þær sem „valtýsk-
an“ hafði í sér fólgnar, þá var eins og hundi
væri boðin heil kaka; meiri hluti neðri deildar
vildi þá ekki sinna málinu.
Sá flokkur þingsins, landshöfðingja-flokkurinn,
hefir, sem kunnugt er, ekki enn skapað sér
neitt „prógram“, eða ákveðna stefnu. Það
var því ekki um annað að gera fyrir hann en
að „gefa sig upp á gat“.
Sæmilegra hefði víst verið, að málinu hefði
alls ekki verið hreyft á þinginu.
Hinn flokkurinn, ráðgjafa-flokkurinn, getur
eflaust ekki gert sér von um fylgi þjóðarinnar,
nema hann fari fram á meiri umbætur en hann
enn hefir gert.
En án fylgis þjóðarinnar er engin von um
sigur.
Nú á síðustu árum hafa verzlunarvandræðin
og fjárhagskröggurnar dregið hug alls almenn-
ings gersamlega frá stjórnarskrárþrasinu, sem
líka hefir kostað landið ógrynni fjár. Miðlun-
in er dauð, benedikzkan er dauð; valtýskan
að eins hjarir.
Rætist svo úr hag landsins, sem vonandi er
að verði bráðlega, að þjóð og þing finni hvöt
hjá sér að fara fram á stjórnarskrárbreytingu,
þá verður að búa til nýtt prógram.
Frá útlöndum.
Búar höfðu þegar síðast fréttist stöðugt haft
betur í ófriðinum en Englendingar. Enginn
hafði búist við, að þeir mundu geta staðist
gegn slíku ofurefli, en þeir hafa sýnt enn betur
en nokkurn tíma áður, að þeir eru bæði her-
kænir og skotmenn góðir. Enskur blaðamaður,
sem verið hefir í stríðinu, segir svo: „Hernað-
araðferð Búa er mjög ólík því sem venjulega
gerist, og er varla dæmi til slíks í mannkyns-
sögunni. Herflokkar Búa og herflokkar Eng-
lendinga eru á tvist og bast um landið í hræri-
graut. Joubert hefir sýnt, að hann er ágætur
hershöfðingi, og herforingjar Búa hafa sýnt, að
þeir kunna líka nýjustu herstjórnarlist. Búar
fara í flokkum sem ná yfir langt svæði, og
þegar þeir mæta Englendingum draga þeir
saman fylkingararmana og sækja að á allar
hliðar".
Joubert hershöfðingi beitir sömu hernaðarlist
og Hannibal. Hann lætur miðfylkinguna síga
undan, en þá koma báðir fylkingararmarnir
aftan að óvinunum. Á þennan hátt vann Jou-
bert sigur á White (huæt) hershöfðinga 31 okt.
og féllu þá 2000 af Englendingum.
Líkt hefir gengið til í síðari orustum. Hafa
Englendingar jafnan beðið ósigur, en bardaga-
stöðvar hafa einkum verið í Natal og í Kap-
nýlendunni. Englendingar hafa samtals mist
nokkur þúsund manna og allmarga handtekna,
og auk þess hafa þeir mist vopn og vistir.
Gera þeir nú ráð fyrir að auka herinn í 90,000,
sem upphaflega átti að vera rúm 40 þús.
Englendingar missa einkum fyrirliða sína; Búar
miða helzt á þá, þekkja þá á búningi þeirra.
Fyrirliðarnir eru því hættir að ganga í einkenn-
isbúningi.
Verzlunarfréttir.
Íslenzkar vörur eru nú að hækka í verði.
Ekkert útlit fyrir að fiskur lækki; saltfisk-
ur er í 63-64 kr., smáfiskur 60—61, ýsa 44 kr.,
æðardúnn 11 1/2—12 kr., og ull komin í 65 aura
eða meira.
Bófafélagið á Sikiley.
Þetta blað hefir áður getið um bófafélagið á
Sikiley, sem nefnt er „Maffia“.
Þetta félag hefir mjög mikil völd á Sikiley,
og það seilist líka til annara landa og miklu
víðar en menn geta ímyndað sér. Það var
stofnað um síðustu aldamót til varnar gegn
ræningjum, sem þá óðu uppi á Sikiley, en brátt
varð félagið sjálft ræningjafélag og náði voða-
tökum á landsmönnum og stjórninni sjálfri. Fé-
lagið fremur alla glæpi, rán, þjófnað, morð, hræðir
út úr mönnum peninga o. s. frv. Félagsmenn eru
í þremur deildum: starfandi meðlimir, svo sem
þjófar, ræningjar og morðingjar, menn sem
hylma og fela þýfi, eða eru á annan hátt um-
FJALLKONAN.
boðsmenn bófanna og í þriðja lagi þeir sem
greiða félaginu árlegt gjald til þess að geta
verið öruggir fyrir því um líf sitt og eignir,
og eru það helzt bændur.
Félagið hefir lög, og verður hver nýr félags-
maður að sverja eið að þeim. Inntakan í fé-
lagið fer fram með ýmsum formálum og siða-
reglum. Hver nýr félagsmaður verður að ganga
á hólm við annan mann og berjast með rýtingi
áður en hann er tekin í félagið. Ef glæpur
hefir verið framinn, má enginn félagsmaður
bera vitni. Því festir félagið upp á húsveggjum
áminningu til félagsmanna, sem hljóðar svo og
er í ljóðum: Chi tace, fara pagato, chi parla,
amazzato (sá sem þegir, fær peninga, sá sem
talar, verður myrtur). Þingmenn sjálfir hafa
sagt á þinginu, að heilar sóknir á Sikiley gyldu
árgjald til félagsins, og þeir embættismenn, sem
vilja eyða þessum óaldarflokki, mega aldrei vera
óhræddir um líf sitt, Kviðdómarnir þora ekki
að kveða upp rétta dóma, svo eru þeir hrædd-
ir við félagið.
Fyrir nokkrum árum var sá maður innanrík-
isráðgjafi sem Nicotera hét. Hann hafði strengt
þess heit, að hann skyldi eyða ránsóöldinni á
Sikiley og suður-Ítalíu (Kalabríu). Foringi
ræningjanna á Kalabríu hét Sinardi, og tókst
Nicotera með því að heita afarmiklum launum
að ná honum á sitt vald, en foringi ræning-
janna á Sikiley hét Leó, og voru engin tiltök
að ná honum, því hann hafði þingmanninn frá
Palermo á sínu valdi og réð þar lögum og lof-
um. Ráðgjafinn hótaði hörðu, en skömmu síðar
var þingið leyst upp. Þingmaðurinn frá Pa-
lermo var ekki endurkosinn, og var því rannsókn
hafin gegn honum. Rétt á eftir var Leó ræn-
ingjaforingi skotinn, en þá leið heldur ekki
á löngu, að Nicotera varð að fara frá völdum,
svo hafði bófafélagið Mafia um hnútana
búið.
Nú standa yfir nýjar rannsóknir út af morði,
sem ætlað er að framið hafi verið af völdum
félagsins fyrir nokkrum árum. Það var barón
nokkur, sem myrtur var; hann var álitinn mjög
áreiðanlegur maður og hafði verið feng-
inn til að rannsaka mál sem ætlað var að fé-
lagið væri við riðið.
Friðþjófur Nansen.
II.
Það var allsnemma, að Nansen byrjaði að
hugsa um norður-Íshafið, og hvernig tiltækileg-
ast mundi að fá það rannsakað. Seint og
snemma var hann sokkinn niður í djúpar hugs-
anir um þetta, og braut heilann um það, hver
ráð væru vænlegust til þess að komast að
norðurheimsskautinu.
Svo var það eitt sinn haustið 1884, að hon-
um datt ráðið í hug, og um leið réð hann með
sér að gera tilraun, ef tækifæri byðist. Það
atvikaðist þannig: Hann rakst á grein í
„Morgenbladet“, sem hann þó annars ekki var
vanur að lesa, og sér, að þar er skýrt frá ýms-
um munum frá skipinu „Jeannette“, er hafði
fundist á suðvestur- strönd Grænlands. Nan-
sen áleit þegar, að þessir hlutir hefðu rekið með
straumi yfir Íshafið, nær eða fjær heimsskautinu.
Datt honum þá undir eins í hug, að á sama
hátt mundi mega komast þangað á skipi þá
leið, sem væri svo gert, að ísinn ekki gæti klemt
það milli sín, heldur lyfti því upp. Hann á-
setti sér nú að gera tilraun, fyr eða síðar, til
þess að kanna norður-Íshafið, og ef svo vildi
tiltakast, að komast að heimsskautinu. En
áður en hann legði út í að biðja um fé til
þessarar farar, sá hann, að hann hlaut að
gera eitthvað það fyrst, er gæti aflað honum
orðstírs og tiltrúar. Og það sem hjálpaði hon-
um hér, var ferðin yfir Grænlandsjökla. Samt
var það ekki fyrr en eftir rúm 2 ár, frá því
honum hugkvæmdist áform sitt, að ferðin var
gerð; en allan þann tíma hugsaði hann ekki um
annað meira en þetta ferðalag, og hvernig því
yrði bezt fyrir komið og það æskilegast fram-
kvæmt. En um þetta leytið var það líka annað,
er hann jafnframt hafði í huganum, og líka
hefir ef til vill ollað honum áhyggju, og það
var fröken Eva. Hann var dauðskotinn í henni,
og hafði, eftir því er sumir segja, gert tilraun
til að fá hennar, en ekki gengið. Seinna fékk
hann þó sínum vilja framgengt, og giftist henni,
en það var ekki fyrr en hann var kominn heim
úr Grænlands för sinni.
Ferðin á „Fram“ yfir Íshafið kostaði alls kr.
444,399. Þeir sem með honum fóru, voru 12,
og hann sá þrettándi. Af þeim vóru 9 giftir,
er skildu eftir konu og börn. Þeir lögðu af
stað 25. júní 1893, og komu aftur til Noregs
í ágúst 1896, eftir rúmra 3 ára útivist.
III.
En hvað hefir nú þessi ferð Nansens leitt af
sér; hver er árangur hennar? Frá vísindalegu
sjónarmiði er árangurinn talinn mjög mikill.
Fyrst má nefna það, að Nansen komst lengra
norður, en nokkur maður hafði áður komist.
Þeir sem lengst höfðu komist norður á bóginn á
undan Nansen, voru enskir heimskautsfarar
1881—84; þeir komust á 83° 24' n. br. En
Nansen komst norður á 86° 14' n. br. Þar af
leiðir annað, að hann fékk miklu betri og full-
komnari þekkingu á Íshafinu, en menn höfðu
áður haft, bæði hvað snertir dýpt þess, dýralíf,
hita, strauma og fleira. Í þriðja lagi fann
hann ný lönd og eyjar, og þó slíkt hafi eigi
mikið að þýða í verklegu tilliti, þá telst það
vera mjög mikilsvert, að því er vísindin snertir.
Enn fremur rannsakaði hann dýpið á þessum
ókunnu stöðum, plöntulífið, norðurljósin, raf-
magnið, segulaflið o. s. frv. Hvað t. d. ísinn
snertir og rek hans, þá komst hann að þeirri
niðurstöðu, að ísinn sé á einlægri hreyfing, og
það aðallega í ákveðna stefnu. Þessi hreyfing
íssins orsakast af straumum og áhrifum tungls-
ins (flóði og fjöru). En af þessu leiðir það, að
ísinn, þar sem Nansen fór yfir, var hvergi
gamall, eins og þó sumir höfðu ímyndað sér
áður, að hann hlyti að vera þar norður frá.
Mestur hluti hans var aðeins 4—5 ára gamall,
og 2—3 metra á þykt (1 met. rúmir 38 þuml.).
Hafið var allsstaðar djúpt, miklu dýpra en menn
höfðu áður ímyndað sér.
Um ísinn og ímyndanina segir Nansen á
einum stað í ferðabók sinni „Fram over Polar-
havet“: „En ef nú allur ísinn í Íshafinu væri
inniluktur, og hið hlýja vatn útilokað frá að
renna norðri í Íshafið, t. d. á þann hátt, að
sjávarbotninn hækkaði um 600 metra, þannig,
að það myndaðist ein landræma eða brú frá
Skotlandi til Færeyja og Íslands, og svo til
Grænlands, sem aðskildi Íshafið frá Atlantshaf-
inu, eins og haldið er, að verið hafi fyrir löngu,
hvað mundi þá verða? Ekkert heitt vatn að
sunnan gæti þá runnið norður í Íshafið, og
enginn ís kæmist þaðan burt. Mundi Íshafið
þá botnfrjósa?" Vér þekkjum enn ekki nægilega
vel öll skilyrði þessu viðvíkjandi, til þess að
geta gefið greinilegt svar. En svo mikið er
víst, að það hlyti að myndast langtum þykkvari
ís á hinu innilukta hafi, en nú á sér stað. Og
hvaða áhrif mundi það svo hafa á veðráttu
og hita á norðurhluta hnattarins, þar á meðal
norðurhluta Norðurálfunnar? Það er ljóst, að
ef ekkert heitt vatn sunnan frá gæti runnið
norður í Íshafið, þá mundi hinn árlegi meðal-
hiti lækka; það hlyti að verða miklu kaldara í
Norður-Evrópu, en nú er, en aftur á móti yrði
loftslagið heitara í suðurhlutanum og enda mið
álfunni. Þetta stafaði af því, að engir kulda-
straumur norðan frá gætu komist suður í
Atlantshafið. Það yrði, með öðrum orðum,
enn þá meiri mismunur á loftslagi og veður-
áttu, fyrir norðan og sunnan þessa land-
spildu, en nú er á þessu svæði. En hvort þessi
mismunur á loftslaginu mundi nægja til þess
að mynda nýja ísöld, verður ekki sagt um með-
vissu. Þó er það alment álit, að lækkun meðal-
hitans um 4—6 gráður hlyti að hafa þau áhrif,
að ísmyndanin yrði miklu meiri, og ef til vill
framleiða ísöld. Og það virðist alls ekki ósenni-
legt eða ómögulegt, að slík landspilda, sem hér
er nefnd, mundi geta orsakað þessa breytingu
á meðalhitanum. En það er svo margt annað
sem hér kemur til greina, og gerir þetta atriði
flókið og erfitt viðfangs".
Dagur austmaður.
Dulce domum!
Eftir Guðm. Guðmundsson.
Ég fæddist upp til fjalla
í fornfálegum bæ;
á vetrum sást hann varla,
þá var hann hulinn snæ, —
þar gróf hann pabbi göng
í skaflinn þegar þrumdi
á þaki hríðin ströng.
Og oft var eg þar svangur
og oft á höndum kalt,
og það var þungur gangur
er þrumdi élið svalt,
að sjá um fé og fjós, —
og hátta úti' í horni
við hálfdautt grútar ljós.
En þegar sumarsólin
svo saklaus, björt og hrein
á hlaðvarpann og hólinn
í heiði bláu skein
og grasið gróið var,
þá glóðu glitklæði túnin
og gleðin ríkti þar.
Þá beitti' eg bjarta ljánum
og balann græna slá;
eg hljóp á eftir ánum,
er aftanroða dró
um fjöllin brjósta ber;
eg sleikti froðu' á stöðli,
og stökk og flýtti mér.
Við bæinn þar und barði
er bundin minning trygg,
þar fyrst í föðurgarði
mér fiskur óx um hrygg, —
þar fékk eg þrek og þrótt,
við barning harðan hef eg
þar happadrætti sótt.
Og þegar eg var ungur
og æsku fjörsins naut,
um bratta kletta' og klungur
eg komst sem slétta laut,
og elfar djúpar óð.
Og þyngstu björgin bar eg
er bæinn minn eg hlóð.
En glögt eg man hve grét eg
er gamla bæinn minn
í rústir lagðan lét eg, —
er leit eg hinsta sinn
þann stað þar mamma mín
mig hafði látið hvíla
við hlýju brjóstin sín.
Ég vildi bæinn vanda,
þar var ei sparað til;
þar sérðu stofu standa
með stórt og fallegt þil,
og gluggann glampar á,
svo fagran, feikistóran,
þar forðum þaut í skjá.
Og sterkur enn hann stendur
þótt storma dynji sköll;
þar haldast enn í hendur
in himingnæfu fjöll
og harðbrýnd halda vörð
um blettinn eina er ann eg
á, okkar fósturjörð.
Nú er eg orðinn þreyttur
og ellin þyngir spor.
Hve orðinn er eg breyttur,
FJALLKONAN.
3



og óðum dvínar þor, —
það skyggir, vinur, skjótt!
að kumli köldu geng eg,
úr kroppnum dregur þrótt.
En hérna skulu heima
mín hvíla lúin bein,
og hér skal sál mín sveima
við sjálfs míns bautastein:
þann bæ sem eg hef bygt,
því guð og himinn hérna
mitt hjarta finnur trygt.
Hér skulu fjöll mér skýla
og skyggja' á grafarsvörð;
eg hirði' ekki um að hvíla
í „helgri“ vígðri jörð, —
eg blunda' ei betur þar
þó klukkan "dinglum-dangli"
á degi útfarar.
En húskveðjuna halda
inn hái forsinn skal,
er geislar gyltir tjalda
minn gamla fjallasal
og annað alt er hljótt,
og fjallablærinn blíði
mér býður góða nótt.
Ný uppfundning.
Blindir sjá, daufir heyra.
Franskt tímarit Revue des Revues skýrir frá,
að rússneskur læknir, prófessor Peter Stiens
hafi í mörg ár fengist við rannsóknir á sjón og
heyrn. Hann hefir lengi búið í Lundúnum.
Kveðst hann nú hafa komist svo langt, að hann
geti látið blinda sjá og daufa heyra. Áður
hefir það verið lækning blindu, að veita auganu
eða sjóntauginni sjónhæfileikann aftur, en pró-
fessorinn kveðst ekki þurfa á auganu að halda.
Hann kveðst hafa búið til áhöld, sem leiða hverja
sjónmynd beint inn í heilann. Hann hefir enn
ekki skýrt opinberlega frá uppfundning sinni,
en sagt öðrum lækni, Dr. L. Cage, frá henni
og gert tilraun með honum. Dr. Cage segir svo
frá: „Prófessorinn fór með mig inn í lítið dimt
herbergi, og batt klút fyrir augu mér, svo að
ég gat enga skímu séð. Svo fann ég að hann
festi einhver færi við bæði gagnaugu mín og í
sama vetfangi varð ég var við daufa
skímu og sá hluti í herberginu kringum mig.
Ég sá að hönd var borin fyrir augu mér og
gat greint fingurna. Smámsaman varð bjartara,
og ég gat séð húsbúnaðinn í herberginu. Ég
þóttist finna það á mér, að ég mundi geta feng-
ið fulla sjón með því að nota þessi færi leng-
ur; ég fann eins og rafmagnsstraum leggja
með fram gagnaugunum. Alt í einu tók hann
færin í burt, og var þá myrkur kringum mig
eins og áður".
Prófessorinn vildi ekki segja greinilega frá
þessari uppfundning af því að henni væri enn
ábótavant. Hann gat þess að undirstöðuatriði
þessarar uppfundningar væri það, að maðurinn
sæi ekki með augunum heldur með heilanum.
Augun taka að eins móti myndunum, og sjón-
taugarnar leiða þær til heilans. Hinir blindu
fá mynd af hlutunum fyrir aðstoð tilfinningar-
innar. Þegar sjónina vantar, koma önnur
skynjunarfæri (skilningarvit) til sögunnar. Mörg
dýr af lægri tegundum hafa engin augu, en
þau sjá svo að kalla með öllum líkamanum.
Þar sem nú myndir geta komist inn í heilann
án þess augun sé notuð, þá geta blindir menn
séð jafnvel sem heilskygnir. Í stað nethimnu
augans er mynd hvers hlutar tekin á plötu og
færð með rafstraumi inn í heilann. Þessi
bundning stendur á sama grundvelli og tele-
fóninn, sem tekur í sig röddina, margfaldar hana
og dreifir henni frá sér Þessi fundning á
þannig líka að geta látið daufa heyra.
Þó þetta standi í vísindalegu tímariti, mun
þó varlegra að festa ekki fullan trúnað á það
að sinni.
Alþingisrímur.
Rímur um alþingi 1899.
Fyrsta ríma
(eða
inngangur.)
Herjans kera kneyfi' eg bjór,
kalla á allar dísir,
rímur gera fyrst eg fór
um fyrða' er bera völdin stór.
Eg vil syngja óðinn minn,
æðin blæði Kvásis,
um vort þing í þetta sinn
með þrðttar-slyngu afrekin.
Út við grænan Austurvöll,
sem angar lengi' á vorin,
stendur væn og vegleg höll,
vonin mænir þangað öll.
Þar er stríðið þunga háð,
þar eru skörungarnir,
þar sjá lýðir þor og dáð,
þar fæst tíðum biti' af náð.
Brandar gjalla góma þar,
glymja' og ymja salir,
ræður snjallar, stórorðar
stökkva af palli mælskunnar.
Hetjur þá er halda á þing
húfur og skúfar glitra;
margir slá um húsið hring,
að horfa á þá skrautfylking.
Stríðsöl teigað óspart er
áður en stríðið byrjar;
glóa veigar, glampa ker,
gott er að eiga sæti hér.
Stirnir presta alda á,
Íslands vísu syni,
þar má flesta saman sjá
sæmd er mesta vilja fá.
Þar hin hreina þjóðrækni
þykir mikilsvirði,
einlæg meining, mannhylli,
mögnuð eining, sjálfstæði.
Þvílík björg ei bifast hót,
búin þó sé hætta,
efla að hörgum heilög blót,
hamast vörgum grimmum mót.
Því skal minnast maklega
málmþings álma snjallra,
en — Hrundin tvinna hýreyga,
ég hætti um sinn við rímuna.
Bankalögin hvortveggju, veðdeildin og seðla-
aukningin, 250 þús., er mælt að stjórnin ætli að
samþykkja. Það verður auðvitað skammgóður
vermir, en ekki er það talið því til fyrirstöðu,
að hlutafélagsbankinn geti komist á, sem enn
mun vera í ráði hjá þeim sem hlut eiga að
máli.
Lausn frá embætti hafa þeir fengið dr.
Þorvaldur Thoroddsen og séra Matthías Joch-
umsson frá áramótum.
Heiðursmerki. Þeir yfirkennari Steingr.
Thorsteinsson og séra Matthías Jochumsson eru
báðir orðnir riddarar af dannebrogsorðunni.
Óveitt læknishéruð. Samkvæmt hinum
nýju læknalögum eru nú óveitt 19 læknis-
héruð; 11 með 1500 kr. launum og 8 með 1300
kr. launum.
Óveitt prestakall. Útskálar (1696) og Akur-
eyri (1897).
Lausn frá prestskap hefir séra Stefán Ste-
phensen á Mosfelli fengið.
Séra Þorkell Bjarnason á Reynivöllum sækir
um lausn frá prestsskap sakir heilsubrests.
Póstafgreiðslan í Arnarholti er niðurlögð og
Runólfur bóndi Runólfsson í Norðtungu orðinn
póstafgreiðslumaður.
Veðrátta. Um jólaleytið og fram að nýári
var norðanveður mikið en frost lítið. Síðan
hefir verið betra veður. Snjólítið hvarvetna
sem til spyrst.
Aflabrögð góð á Miðnesi, í Höfnum og
Grindavík, mest þorskur.
Í Garðsjó varð vel vart við fisk á dögunum,
en hann hvarf aftur.
Ufsaveiði hefir verið mikil í Keflavík, og orðið
góð bjargarbót þar í fiskileysinu og bágindunum.
Allgóður afli hefir verið á Eyrarbakka og
Stokkseyri, mestmegnis ýsa.
Það er nú allgott útlit fyrir, að rætast
kunni úr aflaleysinu.
Reykjavík.
Póstskipið „Vesta“, kapteinn Jacobsen, kom
2. jan. Hafði fengið versta veður á leiðinni.
Bankastjóri Tryggvi Gunnarsson kom með
póstskipinu.
Með því kom einnig frk. Schultz (frá Khöfn),
sem giftist þegar Chr. Schierbeck, sem er hér
á læknaskólanum, hinn fyrsti útlendingur, sem
gengið hefir á læknaskólann.
Bæjarstjórnarkosning af hálfu hinna hærri
gjaldenda fór hér fram 3. þ. m. á 4 fulltrúum
til 6 ára. Þeir sem áttu að ganga úr stjórn-
inni vóru: dócent Eiríkur Briem, H. Kr. Frið-
riksson, dr. Jónassen og lektor Þórhallur Bjarnar-
son; þeir séra E. Briem og dr. Jónassen skor-
uðust undan endurkosningu. Kosningu hlutu:
G. Björnsson héraðslæknir (135 atkv.), Sig-
hvatur Bjarnason bankabókari (111 atkv.),
Þórhallur Bjarnarson lektor (94 atkv.), Sigurð-
ur Thóroddsen verkfræðingur (88 atkv.)
Honum næstur fékk Björn kaupm. Kristjáns-
son 81 atkv.
Nær helmingur kjósenda mætti.
Indriði Einarsson landsreikningaskoðari
var nærri orðinn úti aðfaranótt gamlársdags;
var á ferð af Eyrarbakka, og hafði farið þang-
að í erindum Good-Templara, en viltist af þjóð-
veginum fyrir ofan Lækjarbotna og alla leið suð-
ur í Hafnarfjarðarhraun; lá þar úti um nótt-
ina í hraungjótu, en komst þó lítt skemdur til
Hafnarfjarðar daginn eftir.
Sjónleikar. Leikfélag Reykjavíkur hefir
nýlega leikið nýjan leik „Unge Folk“ eftir P.
Nielsen. Þennan leik og aðra leiki Leikfélags-
ins verður bráðum minst á í þessu blaði.
Rannsókn hefir verið hafin af bæjarfógeta
gegn Einari Finnssyni vegfræðing út af vega-
gerðarreikningum hans, og hefir að sögn verið
kært, að hann hafi ekki borgað jafnmikið út og
reikningarnir hljóða upp á. Rannsóknum mun
ekki vera lokið, svo ekki er víst, hvort saka-
mál verður höfðað gegn honum, eða málið jafn-
ast hinseginn.
Samskot til Norðmanna. Þó það sé nú
orðið nokkuð seint, ætla Reykvíkingar að efna
til samskota handa ekkjum og munaðarleysing-
jum, sem urðu fyrir miklum missi við skipskað-
ana í Noregi í haust. Það er ekki nema góð
viðleitni, og ætti að verða til þess að við gleymd-
um síður þeim sem bágast eiga í kringum okk-
ur. — Það mun eiga að halda samsöng, tom-
bólu og sjónleik í þessum tilgangi.
Dáin hér í bænum 26. des. frú Þuríður
Kuld, ekkja séra Eiríks Kulds og dóttir rektors
Sveinbjarnar Egilssonar, mikil merkiskona.
Maki myrkranna.
Róman.
Eftir
Bram Stoker.
Formáli höfundarins.
Lesarinn getur sjálfur séð, þegar hann les sögu
þessa, hvernig þessum blöðum hefir verið raðað
saman, svo að þau yrði að einni heild. Ég hefi
ekki þurft að gera annað en að draga úr þeim
ýms óþörf smáatvik og láta svo sögufólkið sjálft
skýra frá reynslu sinni í þeim sama einfalda
búningi, sem blöðin eru upphaflega skrifuð í.
Ég hefi, af augljósum ástæðum, breytt nöfnum
manna og staða. En að öðru leyti skila ég
handritinu óbreyttu, samkvæmt ósk þeirra sem
hafa álitið það stranga skyldu sína, að koma
því fyrir almenningssjónir.
Eftir minni sannfæringu er það ekkert efa-
mál, að þeir viðburðir, sem hér er lýst, hafi
sannarlega átt sér stað, hversu ótrúlegir og
óskiljanlegir sem þeir kunna að sýnast, skoð-
aðir eftir almennri reynslu. Og ég er sann-
færður um, að þeir hljóta jafnan að verða að
nokkuru leyti óskiljanlegir, þó ekki sé óhugs-
andi að áframhaldandi rannsóknir í sálfræðinni
og náttúrufræðinni geti þegar minst varir skýrt
bæði þessa og aðra leyndardóma, sem hvorki
vísindamenn né njósnarlögreglan hafa enn þá
getað skilið. Ég tek það enn á ný fram, að
þessi dularfulli sorgarleikur, sem hér er lýst,
er fullkomlega sannur að því er alla ytri við-
burði snertir, þó ég eðlilega hafi komist að
annari niðurstöðu í ýmsum greinum en sögu-
fólkið. En viðburðirnir eru ómótmælanlegir og
svo margir þekkja þá, að þeim verður ekki
neitað. Þessi röð af glæpum, er mönnum ekki
enn úr minni liðin, röð af glæpum, sem virðast
óskiljanlegir, en út leit fyrir að væru af sömu
rót runnir, sem á sínum tíma slógu jafnmikl-
um óhug á almenning sem hin alræmdu morð
Jakobs kviðristara, sem komu litlu seinna til
sögunnar. Ýmsa mun reka minni til hinna
merkilegu útlendinga, sem misserum saman
tóku glæsilegan þátt í lífi tignarfólksins hér í
Lundúnum, og menn muna eftir því, að annar þeirra
að minsta kosti hvarf skyndilega og á óskiljan-
legan hátt, án þess nokkur merki hans sæist
framar. Alt það fólk sem sagt er að viljandi
eða óviljandi hafi tekið þátt í þessari merkilegu
sögu er alþekt og vel metið. Bæði Tómas
Harker og konan hans, sem er valkvendi, og dr.
Seward eru vinir mínir og hafa verið í mörg
ár, og ég hefi aldrei efað, að þau segðu satt
frá; og hinn mikilsmetni vísindamaður, sem
kemur hér fram með dularnafni, mun líka vera
of frægur um allan hinn mentaða heim til þess,
að mönnum dyljist hið rétta nafn hans, sem ég
hefi ekki viljað nefna, sízt þeim, sem af reynslu
hafa lært að meta og virða snild hans og mann-
kosti, þótt þeir ekki fremur en ég fylgi líf-
skoðunum hans. En á vorum dögum ætti það að
vera ljóst öllum alvarlega hugsandi mönnum að
„harðla margt er á himni og jörðu,
sem heimspekina dreymir ei um.“
Lundúnum, — stræti, águst 1898.
B. S.
miðjuna. Hárið fellur á herðar niður og augun
eru svört og leiftrandi, svo að þeir líta ræningja-
lega út. En annars eru þeir að sögn mein-
leysismenn. (Framh.)
I. kafli.
Höllin í Karpatafjöllum.
I. kap.
Dagbók Tómasar Harpers
(hraðrituð).
Bistrits, 3. maí. Hingað er ég þá loksins
kominn á þessari fleygiferð með hraðlest yfir
Evrópu. Fór frá München 8-30 e. m. 1. maí;
kom til Vínar um morguninn; þaðan til Buda-
Pest; undarleg borg, en ég gat lítið séð af
henni; mér fanst að hér væri eg að kveðja
vesturlönd og vestræna menning og nú tæki
austurlöndin við. Í nótt var eg í Klásenborg;
kom þar í myrkri í gærkveldi og held áfram
á morgun með póstvagni til Borgoskarðsins.
Ég hefi farið yfir hæðótt land í dag og sting-
ur það í stúf við sléttur Ungverjalands. Hér
og hvar eru smáþorp eða hallir á hnúkunum;
og öðru hvoru liggur leiðin yfir straumharðar
ár. Á áfangastöðvunum er samankomið tals-
vert af sveitafólki í alla vega búningi. Ég
vildi ég hefði getað krotað upp drætti af lífinu
hérna í kringum mig. Einkennilegastir allra
virðast mér Slóvakar vera; þeir eru á víðum
brókum og skyrtum að ofan, gyrðir belti um
25 ára afmæli Búnaðarfélags Mosfellinga og
Kjalnesinga. Á félag þetta hefir áður verið minst
í Fjallk. Það var stofnað á þjóðhátíðinni (3. ág.) 1874,
og var því 25 ára í sumar. Á aðalfundinum (1. vetrard.)
í haust minti ritari félagsins á þetta, og var þá ráðgert
að halda sérstaka skemtun í minning þess. Þetta sam-
sæti var haldið 27. nóv. að Lágafelli og tóku um 60
manns þátt í því, félagsm. (um 40) og konur þeirra.
Hjónin á Lágaf., Ólafur Stephensen prestur og Steinunn
Eiríksdóttir kona hans stóðu fyrir því, og veittu gestum
fyrir ákveðna væga borgun. Fórst þeim það rausnarlega.
Eftir borðhaldið (um kl. 6. síðd.) skemtu menn sér við
ræður, söng, hljóðfæraslátt, dans, spil og leiki m. fl. um
kvöldið og nóttina til næsta dags, og fór það alt vel
og siðsamlega fram. Af ræðum má helzt geta þess, að
í byrjun samsætisins (undir borðum) mintist séra Ólafur
aðal-frumkvöðuls félagsins, séra Þorkels á Reynivöllum,
er sökum heilsuleysis eigi gat verið viðstaddur, og
afhjúpaði um leið stóra mynd af honum, er þau Lágafells-
hjón gáfa félaginu, ásamt skrautrituðu spjaldi (jafnstóru)
með kvæðum þeim, er ort höfðu verið fyrir tækifærið.
Myndina hafði Á. Thorsteinsson gjört, en skrautritið B.
Gröndal. Kvæðin voru: minni félagsins (B. B.), minni
bænda og m. kvenna (G. G.). Ritari fél., Björn í Gröf,
sagði því næst sögu félagsins. Það hafði, eins og mörg
lík fyrirtæki hjá oss, átt erfitt uppdráttar framan af.
Byrjunin var að vísu all-álitleg, en svo smá-dofnaði yfir
því, og var það mjög framkvæmdasmátt fram að árinu
1888. Voru félm. um 20 í báðum hreppunum sídustu árin
áður. En þá voru þeir Guðm. í Elliðakoti (form.) og
Björn í Reykjakoti (ritari) kosnir í félagsstjórnina og
hafa verið það síðan. Það ár var fyrst veitt vinna
(eftir tillögu B. B.) og hefir það haldist og aukist. Frá,
þeim tíma hefir félagsmönnum farið sí-fjölgandi og eru
þeir nú 75, eða flestallir búendur beggja hreppanna. Eftir
að landssjóður fór að veita fél. tillag, jókst þó vinnan enn
meir, og hafa síðan oftast verið 8 vinnumenn við jarða-
bótastörf hjá félm. alt vorið fyrir félagsins reikning.
Auk þess hafa verið veitt verðlaun fyrir jarðabætur, húsa-
bætr (hlöður) og fénaðar meðferð. Jarðyrkjuverkfæri
voru og keypt og veitt félm. þar til þau voru orðin
almenn og þörfin vakin. Félagslögunum var breytt árið
1889 (að tilhlutun B. B.) og breytti það mjög fram-
kvæmdunum til bóta. AllS hafa í félaginu verið
haldið 39 fundir (2 á ári síðan '88), sléttaðir 126,042 □
fðm. (139 dagsl.), nýyrktir sáðreitir 3776 □ fðm., tvíhl.
grjótg. 1042 fðm., einhl. grg. 132 fðm., torfg. og torf og
grjótg. 2444 fðm., skurðgarðar 1406 fðm., lokræsi 138
fðm., flóðgarðar 17,500 teningsfet, skurðir af ýmsri stærð
339,700 ten.fet. Hlöður verðlaunaðar 60 (meðalstærð um
500 ten. álnir, auk riss). Dagsverkatala samtals (eftir
núgildandi reglum) 15,489. Útborgað:
í verðlaun..........kr.
fyrir vinnu.........—
fyrir verkfæri........—
Samtals kr.
Aðalsjóður félagsins (sívaxandi), um 700
geymdur í Söfnunarsjóðinum síðan 1889.
Fyrir minni bænda mælti form. félagsins, en séra
Ólafur fyrir minni kvenna.
Ritari talaði fyrir því að félagsm. við þetta tækifæri (í
afmælisminning) stofnuðu til nýrra og betri félagssam-
taka til að hrinda jarðrækt og búnaði á félagssvæðinu
áfram, og bar fram ákveðna tillögu í þá átt, er nákvæm-
ar skyldi ræða og taka ákvörðun um á næsta fundi.
Séra Ólafur vakti máls á stofnun lífsábyrgðarsjóðs fyrir
kýr. Björn á Varmá (verkvélanotkunarfrömuður) lagði
til að á næsta aðalfundi (1. sumardag) væri komið
fram með sem flestar tillögur í þá átt, að vekja nýtt
framkvæmdarlíf í félaginu, er vinsa mætti úr þær beztu.
Margar fleiri ræður voru haldnar. Þetta var ort fyrir
minni félagsins:
Þúsund ára sezt var sól,
sæ og hauður gríma fól,
sváfu dáð og dugur hjón,
deyfð og sundrung unnu tjón.
Hirðir þá um ljóra leit:
lýsti árdagsroði sveit,
morgunblærinn milt of blés
Mosfellssveit og Kjalarnes.
Glugginn upp hann lokinn lét,
lagsmennina svo á hét:
ýta skal and-vari við,
veiti dagur risnum lið.
Hjónin færast fætur á —
flýja deyfð og sundrung þá —,
menn, er tengir bræðra band,
byggja og rækta föðurland.
Félagssagan sögð nú er. —
Saman komið höfum vér
yfir þess að líta leið
liðið aldarfjðrðungs-skeið.
Telja mörg á meðal vor
megum félagsskapar spor;
2237,70
1280,80
278,15
3796,65
kr., er
lítil byrjun að eins á
er þó því sem vinna má.
Stigi nú á stokk og heit
strengi félagsmanna sveit:
eftir fjórðung aldar skal
okkar verka margfalt tal.
Búsæld auki bræðralag,
bæti framför þjóðar hag,
yrkjum landið, leitum fjár,
lifum yfir þúsund ár!
Félagsmaður.
THOMSEN'S BÚÐ.
Vörur nýkomnar
Í pakkhúsdeildina.
Ofnkolin góðu. Steinolía White
Water. Borðviður af ýmsu tagi til
verkstæðisvinnu fyrir trésmiðina.
Í gömlu búðina.
Epli og perur frá Kaleforniu. Alls
konar nýlenduvörur og kryddvörur.
Í bazar-deildina.
4 kassar járnvörur og byggingará-
höld innanhúss. Kúnstskautar.
Burstar allskonar. Ameríkanskt
skrifborð o. s. frv.
Í vefnaðarvörubúðina
Svart klæði. Svart kjólatau. Vefjar-
garn. Slör. Dömuskófatnaður.
Í fatasölubúðina.
Svart kamgarn, 4 tegundir.
Fataefni allskonar. Hálslín og slips,
enn þá viðbætir. Hattar og



































Fata-
slips,
húfur
alls konar. Loðhúfur af mörgum
tegundum o. m. fl.
H. Th. A. Thomsen.
Búðum lokað kl. 7.
Vér undirskrifaðir kaupmenn og
verzlunarstjórar leyfum oss hér með
að tilkynna heiðraða almenningi, að
við munum loka búðum vorum kl. 7
e. m. næstu tvo mánuði — janúar
og febrúar.
Reykjavík 28. desbr. 1899.
H. Th. A. Thomsen,
Ásgeir Sigurðsson, Bjór Kristjánsson,
C. Zimsen, O. Ólsen, Sturla Jónsson,
Fr. Jónsson, Th. Thorsteinsson,
Ó. Ámundason, O. Gunnarsson.
Áskrifendum að
tímaritinu „EIR“
tilkynnist hér með, að næsti árgang-
ur ritsins kemur út í þriggja arka
heftum fjórum sinnum á ári: í marz,
júní, september og desember. Verð-
ið sama og áður, árgangurinn kr. 1,50
og borgist fyrir 1. júlí.
Skilvísum kaupendum, sem borga
ritið á, réttum tíma, verður með síð-
asta hefti næsta árgangs send ókeyp-
is kápa til að binda inn í tvo fyrstu
árganga ritsins.
Þeir, sem safna nýjum áskrifend-
um að „EIR“ og sjá um skiivísa
borgun, fá 1/5 í ómakslaun.
Reykjavík 28. desbr. 1899.
Sigfús Eymundsson.
Útgefandi: Vald. Ásmundarson.
Félagsprentsmiðjan.


















































