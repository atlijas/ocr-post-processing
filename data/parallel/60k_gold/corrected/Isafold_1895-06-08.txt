Kemur út ýmist einu sinni eða
tvisv. í viku. Verð árg. (80 arka
minnst) 4 kr., erlendis 5 kr. eða
1 1/2 doll.; borgist fyrir miðjan
júlí (erlendis fyrir fram).
Ísafold
Uppsögn (skrifleg) bundin við
áramót, ógild nema komin sje
til útgefanda fyrir 1. oktober.
Afgreiðslustofa blaðsins er í
Austurstræti 8.
XXII. árg.
Reykjavík, laugardaginn 8. júní 1895
49. blað.
H. Chr. Hansen, stórkaupmaður (Rör-
holmsgade 3) í Kaupmannahöfn, byrjaði ís-
lenzka umboðsverzlun 1882, tekur að sjer
innkaup á vörum fyrir Ísland, selur einnig
íslenzkar vörur í Kaupmannahöfn og Leith.
Kaupir íslenzk frímerki fyrir hæsta verð.

Til lesenda Ísafoldar.
Eins og þetta tbl. með sjer ber, er hr.
Einar Hjörleifsson, fyrv. ritstjóri »Lög-
bergs», orðinn meðritstjóri Ísafoldar. Veit
jeg, að lesendur blaðsins og kaupendur
munu fagna með mjer þeim mikla ávinn-
ingi, að geta notið hans alþekktu, miklu
og góðu blaðamannshæfileika. Hann er,
eins og kunnugt er, í fremstu röð íslenzkra
rithöfunda og skálda á vorum dögum, og
hefir með margra ára dvöl sinni í annari
heimsálfu og margvíslegum afskiptum af
almenningsmálum þar aflað sjer fjölbreytt-
ari reynslu og þekkingar en ella eru yfir-
leitt tók á, en einlæg þjóðrækni og rík
heimþrá knúð hann til að leita hingað til
ættjarðar sinnar aptur, í því skyni að
verja kröptum sínum henni til nytsemdar.
Treysti jeg því öruggur, að fyrir hans
mikilvæga fulltingi muni Ísafold takast að
afla sjer æ meiri orðstírs sem landsins lang-
helzta, stærsta og fullkomnasta blaðs.
Útg.
Þingmannskosningin
í Gullbringu- og Kjósarsýslu.
Til undirbúnings henni hafa verið
haldnir þrír fundir í kjördæminu, að afstöðnum
manntalsþingum, einn í Mýrarhúsum, ann-
ar á Álptanesi og hinn þriðji í Hafnarfirði
á fimmtudaginn, var.
Þingmannaefnin eru mörg: Hannes Haf-
stein landritari, Þórður Thoroddsen læknir,
Magnús Blöndal, Guðmundur Einarsson í
Nesi, Björn Bjarnarson í Reykjakoti og
Þórður Guðmundsson á Hálsi.
Ísafold sendi mann á Hafnarfjarðarfund-
inn til þess að geta flutt fregnir af þessum
kosningarundirbúningi og kemur hjer á
eptir útdráttur úr umræðunum.
Hannes Hafstein tók fyrstur til máls.
Fór fyrst nokkrum virðingarorðum um
hinn látna þingmann kjördæmisins, sjera
Þórarinn Böðvarsson, og minntist þar næst
á persónulegan mótblástur, sem væri gegn
sjer. Sumir segðu sig ekki kjósandi af
því, að hann ætti ekki heima í kjördæminu.
Hið sama mætti þá segja um menn eins
og Benidikt Sveinsson og Jens Pálsson.
Jafnvel Jón Sigurðsson hefði aldrei átt
heima í því kjördæmi, er stöðugt hefði
sent hann á þing. Annað væri það að
hann væri embættismaður. Embættismenn
hefðu þó opt gefizt vel á þingi enda ætti
hann að því leyti sammerkt við annað
þingmannsefni (Þ. Th ). Hið þriðja, sem
sjer væri til saka fundið, væri það, að
hann væri háður landshöfðingja. Kvaðst
skoða það sem persónulega móðgun, að
því væri dróttað að sjer, að hann þyrði
ekki að halda sinni skoðun gagnvart yfir
boðara sínum, enda væri það sagt að öllu
óreyndu. Landritaraembættið væri eigi
háðara landshöfðingja en
sýslumannaembætti, enda hefði landritari setið á þingi
áður, og fullkomlega beitt sjer. — Sagt væri
og af sumum, að hann ætlaði að flytja
burt (sækja um Ísafjarðarsýslu), en það
væri tilhæfulaust.
Að því er landsmál snerti hefði sjer
verið borið á brýn, að hann hefði svikið
umboð sitt á Þingvallarfundi 1888. Mót
mælti þeirri ákæru og lagði fram
erindisbrjef sitt til sönnunar. Í
stjórnarskrárfrumvarpinu, sem þá hafði legið fyrir,
hefði verið lögboðinn parlamentarismus
með því ákvæði, að ekki mætti heimta
skatta nema fjárlög hefðu verið samþykkt
af þinginu. Kvaðst hafa mótmælt því
ákvæði, með því að engin von hefði verið
þess, að slíkt næði staðfesting, enda hefði
það ákvæði verið fellt úr því frumvarpi,
sem nú væri um að ræða.
Aðalstjórnfrelsiskrafa allra þjóða hljóti
að vera sú, að konungur geri ekkert, án
þess einhver maður af þjóðinni beri
ábyrgðina. Þann veg meðal annars í
Danmörk, en Íslendingum hafi aldrei verið
boðið slíkt. heldur sje það danskur maður,
sem ábyrgðina beri, ef ábyrgð skyldi kalla.
Kveðst vera með þeirri kröfu, og það því
fremur, sem Ísland hefði aldrei undir
Danmörk gengið. heldur eingöngu gengizt
Danakonungi á hönd. Æðsti embættis-
maður hjer á landi ætti að hafa æðstu
stjórnina á hendi. En kvaðst mótfallinn
ábyrgðarlausum jarli með tilheyrandi rað-
gjöfum, sem allir ættu að vinna það verk,
er landshöfðingi einn gæti gert. Lítið væri
unnið við að fá nýjan mann sem væri of
finn til þess að vinna fyrir mat sínum og
ábyrgð yrði eigi ljettara að koma fram á
hendur stjórninni eptir frumvarpi þingsins
heldur en eptir stjórnarskránni. Engar
skorður reisti þingið heldur fyrir laga
synjun stjórnarinnar. Kveðst yfirleitt með-
mæltur þeirri endurskoðun stjórnarskrár-
innar sem ekki yrði að eins til aukins
kostnaðar, heldur til gagns og góðs fyrir
landið. - Að því er samgöngumál snerti,
kvaðst hann hiklaust styðja slíkt mál, sem
járnbrauta- og siglingafrumvarpið frá í
fyrra, ef slíkt kæmi fyrir þingið. Ísland
sje háð sömu ökónómisku lögum sem
önnur lönd og ekki tjái að bíða þess að
framfarirnar fljúgi upp í menn, heldur
verði menn eitthvað fyrir þeim að vinna.
Hingað til hafi verið tilfinnanlegastur
skorturinn á trú á landið og þjóðina sjálfa.
Samgöngur við önnur lönd sje hin mesta
þörf a að bæta; sambandið við gufuskipafjelagið
mjög þreytandi. Lízt bezt á, að
landið kaupi sjálft skip, eins og lagt hafi
verið til í Ísaf. nýlega. — Vildi hlynna til
muna að sjávarútveginum, með því að svo
lítið hefði verið fyrir hann gert. Verðlaun
fyrir góða fiskverkun mjög æskileg, og
auk þess ætti landssjóður að styrkja styrkt-
arsjóði fyrir ekkjur og börn sjómanna. —
Eptirlaun æðri embættisinanna of há eptir
fjárhag og borgunarmáta þjóðarinnar,
kvaðst samþykkur niðurfærslu síðasta þings,
en ekki algerðu afnámi að sinni. — Að
því er til tollmála kæmi, væri hann með
afnámi sykurtolls, enda hægt að leggja
toll á álnavöru, sem ætti að tollast, því
að hörmulegt væri að menn sætu iðjulausir
hjer á landi, og ljetu aðrar þjóðir vinna
ullina. Kjördæminu hefði annars farizt
mjög heiðarlega, þar sem það styrkti ullar-
vinnuverksmiðjuna. Útflutningsgjald af
fiski og lýsi kæmi beint í bága við heil-
brigða skynsemi, kæmi þyngst niður á aðal-
útflutningsvörunni, saltfiskinum, en ekki á
útlendum síldar og hvalaveiðamönnum, eins
og sumir hjeldu.
Magnús Blöndal lagði þær spurningar
fyrir þingmannsefnið, hvernig hann liti á
gjafsókn embættismanna og »Skúla málið«.
H. H. kvað gjafsóknina stundum illa not-
aða, af því að menn hefðu verið of hör-
und árir, en annars væri hún að eins form
fyrir rannsókn út af áburði á embættis-
menn. Kvað sjer ekki með öllu ljóst,
hvernig »Skúlamálið« ætti að koma fyrir
á þingi, nema ef þingið vildi lýsa yfir óá-
nægju út af kostnaðinum, með því að
stjórnin hefði haft lagarjett til að gera allt,
sem hún hefði gert. Kostnaður landssjóðs
við málsreksturinn, sem »Þjóðólfur« hefði
hvað eptir annað verið að fárast um, væri
að eins 1387 kr.
Þórður Thoroddsen gerði kost á sjer til
þingmennsku, benti á, að hann hefði verið
riðinn við ýms sveitarstjórnarmál og jafn-
framt kynnzt mjög hag alþýðu sem lækn-
ir. Að sönnu væri hann embættismaður,
en ræki jafnframt sömu atvinnu sem sjáf-
arbændur. Læknar væru óháðari yfirboð-
urum sínum en ýmsir aðrir embættismenn,
einkum lögfræðingar. Um lögfræðinga
mætti segja, að setið væri um hvert þeirra
orð, nær því hverja þeirra hugsun. Svo
þyrftu þeir og margir hverjir að sækjast
eptir einhverju betra en þeir hefðu, en
læknar þyrftu ekki eptir neinu að sækjast,
sem stjórinn gæti haft að bjóða.
Viðvíkjandi stjórnarskrármálinu kvaðst
hann mótfallinn breytingum á stjórnar-
skrárfrumvarpinu. Þær mundu að eins
aptra framgangi málsins. Því væri yfirleitt
haldið fram af andmælingum endurskoðunar-
innar að breyta þurfi frumvarpinu, en með
það sje komið í því skyni einu að spilla
fyrir málinu. Kvaðst annars alls ekki
harður á þvi að halda málinu áfram. Þing-
vallafundur væir óþarfur eins og nú stæði
á, en hans væri þörf, ef menn aðhylltust
skoðun H. H.
Í tollamálum kvaðst hann á líkri skoð-
an sem H. H. Núverandi tollur ósann-
gjarn með því að hann lenti mest á sjáv-
arbændum. — Eptirlaun vildi hann helzt
afnema með öllu, og því að sjálfsögðu
lækka þau. — Kjörstöðum vildi hann fjölga,
og að hver maður, sem gyldi til sveitar,
fengi kosningarrjett. — Nefnd vildi hann
setja, er íhugaði sveitareglugjörðina milli
þinga. — Með háskólamálinu kvaðst hann
vera, enda ekki annað átt við með »há-
skóla« en að bæta lagaskóla við presta-
og læknaskólana. — Kvaðst með því, að
landið ætti að eiga skip, og vildi efla sam-
göngur allar á sjó og landi. — Vill styrkja
sjávarútveginn meira en gert er, bæði með
verðlaunum og styrk til ábyrgðarfjelaga
fyrir þilskip og opin skip.
Jón Þórarinsson, alþm., mótmælti því
fyrir sína hönd og margra annara þing-
manna, að það væri eingöngu andstæð-
ingar stjórnarskrárendurskoðunarinnar, sem
vildu breyta stjórnarskrár-frumvarpinu.
Kvað þingmenn greina mjög á um það
frumvarp, og marga þeirra vilja yrkja upp
á nýjan stofn, svo menn biðji um það sem
þeir geti verið ánægðir með, ef fengist.
Magnús Blöndal vildi halda fast við
stjórnarskrár-frumvarpið. Kostnaður við
hina fyrirhuguðu stjórn rýrðist við afnám
ýmsra embætta, og frumvarpið væri í
flestum greinum frjálslegra en stjórnarskráin. —
Kvaðst með auknum samgöngum á sjó,
en móti fjárframlögum til járnbrauta, sem
mundu hafa allt of lítið að flytja. Hugði
heppilegra að komast að góðum samning-
um um skip við fjelög eða prívatmenn, en
að landið keypti skip. — Var með lækkun
á kaffi- og sykurtolli og með álnavörutolli,
en móti eptirlaunum, nema þeim er sam-
þykkt væru með sjerstökum lögum; vildi
takmarka embættismannagjafsóknir mjög,
en ekki afnema þær með öllu. — Taldi
ranglátt að svipta Skúla Thóroddsen
embætti, þar sem hæsti rjettur hefði sýknað
hann. — Vildi láta konur fá þingkosningar-
rjett. — Vildi gefa sveitunum vald til að
banna innflutning og sölu áfengis, en mót-
fallinn áfengisbanni, er næði yfir land
allt. — Vildi auka hluttöku safnaða í veit-
ingu brauða þannig, að kosið sje um alla
umsækjendur.
Hannes Hafstein var meðmæltur því að
sveitirnar fengju vald til að útiloka áfengi,
enda væri það í samræmi við annað hjer
aðavald, sem nú ætti sjer stað. — Kvað
naumast við því að búast, að brauðveit-
ingar yrðu með öllu fengnar söfnuðunum,
með því að prestar hefðu mörg veraldleg
störf á hendi. Ef til vill mætti þó auka
vald safnaða með því að yfirvöldin ljetu
sjer nægja að nefna þá frá, er þau teldu
óhæfa.
Jón Þórarinsson, alþm., lagði þá
spurning fyrir Magnús Blöndal, hvort hann hefði
hugsað sjer, hvað þingið skyldi gera við
»Skúla málið«. Þingmannsefnið skoraðist
undan að svara.
Mosaþembur.
II. Mosarif.
(Niðurl.).
Það er alltítt, að menn rífa mosann,
ýmist til eldsneytis eða til að troða milli
þilja eða milli þils og veggjar í húsum og
í reiðingsdýnur; og er engan að ásaka
fyrir það, þótt hann vilji hagnýta sjer
mosann; en hitt er ófyrirgefanlegt, að
menn skuli ekki hagnýta sjer mosann á
þann hátt, sem arðsamast er og bezt fyrir
alla.
Og hvað eiga menn þá að gjöra við
mosann?
Þessu er fljótsvarað.
Það á að láta mosann vera kyrran þar
sem hann er, og rífa hann alls ekki.
Jeg vona, að menn skilji af því, sem jeg
þegar hef sagt, að mosaþemburnar gróa
upp og með tímanum kemur þar upp
beitiland fyrir fjenaðinn og sumstaðar
slæjur. Ef beitiland og slæjur einhverrar
jarðar aukast, þá er það deginum ljósara,
að jörðin hækkar í verði, verður arðsam-
ari og betri eign, ber stærra bú o. s. frv.
Jeg veit ekki, hvað íslenzkum bónda er
arðsamara og betra, en að fara vel með
sína ábúðarjörð og bæta hana; því meir
sem hann bætir jörð sína, því stærra bú
getur hann haft, og því betur líður honum.
En að níða niður jarðir og skemma þær,
hefir í för með sjer ómetanlegan skaða,
bæði fyrir eigendur jarðanna og þá bænd-
ur, er taka við þeim skemmdum.
Jeg vona, að Íslendingar fari að verða
svo hyggnir, að þeir hugsi ofurlítið um
gagn niðja sinna; að minnsta kosti vona
jeg, að þeir hafi svo mikla sómatilfinningu,
að þeir roðni við að hugsa til þess, að
niðjar þeirra lesi í sögu Íslands, að for-
feðurnir hafi verið svo latir og framtaks-
lausir, að þeir hafi brennt upp jarðvegin-
um kring um kotin sín, af því þeir nenntu
ekki að afla sjer eldiviðar á annan hátt.
Það er annars illt og broslegt að hugsa
til þess, hve illa er farið með landið okkar.
Fyrst höggva menn skógana eins og heimsk-
ingjar, og brenna hverri hríslu, er þeir ná;
því næst rífa þeir lyngið og víðirinn undir
pottinn. Þegar þeir hafa eytt öllum trjá-
plöntum og sjeð, hvernig landið eyðist og
blæs upp sökum þess, hve óviturlega þeir
hafa höggvið skóginn, þá geta þeir ómögu-
lega þolað að sjá landið gróa upp á öðr-
um stöðum, og þjóta í mosaþemburnar og
stinga þeim undir pottinn sinn. Það er
þetta gamla, hugsunarlausa ómennskumók
sem aldrei ætlar að yfirgefa landið okkar
og þess vegna hrifsa menn það, sem er
hendi næst, undir ketilinn, hversu illar og
skaðlegar afleiðingar, sem það kann að
hafa. Menn ættu helzt að lofa hinum litlu
skógarleifum okkar og lynginu að vera í
friði, og snerta ekki við mosaþembunum;
þess gjörist og engin þörf, því allvíðast á
Íslandi er mótak, og geta menn haft mó-
inn til eldsneytis. Sje ekki mótak á ein-
hverri jörð, getur bóndi keypt sjer mó-
skurð annarsstaðar.
Að endingu skora jeg alvarlega á eig-
endur og umráðamenn jarða, að setja í
byggingarbrjef þau, er þeir gefa leigulið-
um sínum, svohljóðandi grein:
Mosa þann, er vex á láglendi og í hlíð-
unum, má leiguliði alls ekki rífa eða eyða
á nokkurn hátt, en úr mosaþembum, er
liggja hátt uppi á fjalli (fyrir ofan brúnir),
má hann taka mosa til að troða í reið-
ingsdýnur sínar og milli þilja í timburhús,
er hann kann sjálfur að reisa á jörðunni.
ÖU mosasala er harðlega bönnuð; sömu-
leiðis er leiguliða bannað að gefa mosa af
jörðunni, og harðlega bannað að hafa hann
til eldsneytis: Sje út af þessu brugðið,
hefur leiguliði fyrirgjört ábúðarrjettinum,
og verður auk þess að greiða skaðabætur
fyrir þau landsspjöll, er hann hefir gjört,
eptir mati óvilhallra dómkvaddra manna.
í raun rjettri er auðvitað mosarif út-
byggingarsök, því mosarif er landspjöll og
landspjöll er útbyggingarsök; en það er
ekki nóg að leggja einungis útbygging við
mosarifi, því eyðing mosans rýrir verðmæti
jarðarinnar, og verður eigandi því að fá
það bætt. Á sumum misgjörðum er mik-
ill hluti landeignarinnar þakinn mosa, og
með mosarifi má þar á skömmum tíma
gera jörðina einskisvirði; þar sem svo
stendur yrðu skaðabætur miklar, eins og
rjett er.
Sömuleiðis ættu menn í byggingarbrjef-
um að banna að rífa hrís, lyng og víði.
Jeg veit til þess, að einn maður hefir
bannað það í öllum byggingarbrjefum, er
hann hefir samið; er það lofsvert og ættu
allir að gjöra það.
Khöfn í marzm. 1895.
Helgi Jónsson.
Hjeraðsvatnabrúin. Brúin á eystri
Hjeraðsvötnum við Hegranes albúin og vígð af
sýslumanni Jóhannesi Ólafssyni á sumardag-
inn fyrsta, 25. apríl; var viðstatt á 4. hundr-
að manna, enda var veður fagurt og kyrrt.
Var það hin bezta skemmtun. Þar var söng-
ur og síðan dans. Þar var sungin »Brúar-
drápa, og 3 önnur miög góð kvæði flutt; eitt
eptir greindarbóndann Jónas Jónsson í Hróars-
dal, er hann flutti sjálfur. Auk sýslumanns
fluttu þeir ræður Guðmundur læknir Hannes-
son og Jósep búfr. og hreppstjóri Björnsson í
Ásgeirsbrekku. Sýslumaður talaði einkum um
þá ánægju og þá miklu fyrirgreiðslu, sem
þessi mikla framför hefði í för með sjer, og
hver sómi og gleði það væri fyrir oss, að
vinna þannig í haginn fyrir eptirkomendurna,
eins og það á hinn bóginn væri sorglegt, hve
forfeðurnir herðu ekkert unnið í haginn fyrir
oss, Læknirinn benti mönnum einkum á, hve
miklu mætti koma fram með eindrægni; þeg-
ar almenningur tæki höndum saman, þá mætti
koma stórmiklum málefnum áfram, til hag-
sælda og ánægju, og kom hann með dæmi frá
öðrum löndum þessu til skýringar og sönnun-
ar. Hreppstjóri Jósef Björnsson tók fram hina
fjárhagslegu hlið málsins, og sýndi skýrt og
röksamlega fram á, hve mikið fje árlega mundi
sparast við þessa brú, miðað við mannfjölda
þann, sem býr austan megin Vatnanna og
þarf að sækja vestur yfir vötnin, með því að
miðpunktur fjelags- og viðskiptalífsins er orð-
inn á Sauðárkrók; tók hann um leið tillit til
þess tímasparnaðar, sem brúin veitir; taldist
svo til, að sparnaðurinn gæti ekki orðið minni
en nær 2000 kr. á ári til jafnaðar, með því að
fólkstalan í sýslunni er nú við nýár rúm
4200, og þar af er nær helmingur að austan-
verðu við vötnin. Ferjutollur yfir þessi Vötn
var fyrir lausríðandi mann eina ferð aptur og
fram 1.05, og mun því sparnaðurinn við brúna
eigi of hátt talinn, þegar á allt er litið, þótt
margt af þessu fólki þurfi raunar aldrei á ári
yfir Vötnin, en sumir þurfa aptur opt. — Síð-
an brúin kom á, hefir verið nær óslitin ferð
yfir hana, og er það miklu meiri umferð en
fyr.
Lýsing á brúnum. Aðal-brúin yfir Hjer-
aðsvötnin er 110 áln. á lengd og 3 3/4 al. á
breidd, utanmál; pallurinn er úr 3 þumlunga
plönkum og grindur utan með; brú þessi stend-
ur á 4 trjestólpum og á austurbakkanum á
grjótstöpli 25 áln. löngum og 3 1/2 ál. háum;
stólparnir eru gjörðir úr 10—12 ál. löngum
trjám og 10 þuml. digrum, reknum 7—8 fet
ofan í grunninn; í tveimur þeirra eru 8 stoð-
ir og í tveimur 5 stoðir, og um 2 ál. milli
stoða, sem aptur eru saman tengdar með laus-
holtum og skakkskífum. Við vesturenda brú-
arinnar er grjótstöpull hlaðinn smálækkandi,
tekur þá við hörð sandeyri, og er eptir henni
lagður 5 ál. breiður grjótgarður 210 ál. langur,
til varnar þess, að Vötnin rífi eyrina. Þá
kemur hin minni brú yfir kvísl við vestur-
bakka Hjeraðsvatnanna, 20 al. löng og jafn-
breið, en nokkru veikari; við báða enda henn-
ar eru grjótstöplar.
Brýrnar eru 2 ál. fyrir ofan vatnsflöt í flóð-
um og er yfirbygging (sperrur) á báðum.
Kostnaðurinn nær 8,000 kr., eins og nú
stendur (ekki 10,000 kr. sbr. »Þjóðólf«). Yfir-
smiður var Bjarni Einarsson (úr Borgarfirði).
Sumardagurinn fyrsti var því miklu meiri
gleðidagur fyrir oss nú, en nokkru sinni fyr.
Ytri-Eyjarskólinn. Hinn 17. maí var
haldið samsæti á Ytri-Ey í Húnavatnssýslu,
er fröken Elín Briem hætti forstöðukonu-
störfum við kvennaskólann. Komu þar sam-
an auk ýmsra annara flestir, sem einhver skipti
höfðu haft við skólann, svo sem stjórnarnefnd
skólans, sýslumaður Jóhannes Jóhannesson,
prófdómendur og fl. Sýslumaður færði frök-
en Elínu þakkir af hendi sýslunefndar fyrir
starf hennar við skólann þau 12 ár, sem hún
hefði veitt honum forstöðu. skýrði frá að sýslu-
nefndir Húnavatns- og Skagafjarðarsýslu hefðu
samþykkt að veita 100 kr. sín úr hvorum
sýslusjóði, þannig 200 kr. alls, til að kaupa
einhvern minningargrip, er þær svo vildu
færa henni að gjöf í viðurkenningarskyni,
kvað beztu heillaóskir fylgja henni, er hún
nú breytti um lífsstöðu. Þá talaði síra Bjarni
Pálsson í Steinnesi all langt erindi um starfa
fröken E. Briem og árnaði henni allra heilla.
Fröken Elín Briem þakkaði fyrir með fám
orðum Daginn eptir við morgunverð sagði
alþingismaður Björn Sigfússon í Grímstungu
sögu skólans; kvað hann skólann einatt hafa
átt við ýmsa erfiðleika að berjast, einkum í
byrjuninni, og stundum hafa verið tæpt stadd-
an, en jafnan hefði honum lagzt eitthvað til;
sjerstaklega hefði það verið lán fyrir skólann,
er fröken Briem hefði tekið að sjer forstöðu
hans. Væri það skaði mikill, er hún nú færi
frá, en kvaðst þó hafa góðar vonir um við-
gang skólans, er nú væri lagður góður grund-
völlur. Árni Þorkelsson á Geitisskarði, þá-
verandi formaður stjórnarnefndar kvennaskól-
ans, færði fröken E. þakkir af hendi Stjórn-
arnefndarinnar fyrir störf hennar við skólann,
sjerstaklega fyrir góða og heilladrjúga sam-
vinnu við nefndina. Þá vottaði kennari
Halldór Briem þakkir af hendi fröken E. Briem
öllum þeim, sem á einhvern hátt hefðu styrkt
skólann, sjerstaklega stjórnarnefndinni.
Húnavatssýslu 11. apríl: »Einu veruleg
veðrabrigði á þessum óminnilega blíða vetri
var allhart kast dagana 21—29. f. mán.: mikil
fannkoma með ofsastormi, ýmist á norðan eða
austan; tvo dagana, 24.—25. marz, varla fært
milli húsa, en frost þó aldrei nema 7° á C
hæst; brim afskaplegt. Þegar hríðinni ljetti,
29. marz, var kominn hafíshroði inn á flóann
(Húnaflóa) og sagður allmikill úti fyrir. Brátt
tók snjóinn upp aptur að miklu leyti.
Sjónleikir voru haldnir á Skagaströnd nokk-
ur kvöld í miðjum marz, fyrir forgöngu E.
Hemmerts verzlunarstjóra (»Nei«, »Háa C ið«,
og. fl.), og þótti vel takast eða vonum framar.
Austur-Skaptafellssýslu 19.marz: Vet-
ur þessi hefir verið einhver hinn bezti sem
menn muna hjer um sveitir. Að vísu var
nokkuð umhleypingasamt framan af, en
aldrei mikil frost eða snjóar; um miðjan
vetur voru nokkuð snörp frost (26.—27.
jan. 11 1/2 ° R). en síðan optast nær inn
dælasta tíð, stillingar og frostleysi. Sein-
ustu dagana í febrúar róið hjer í Lóni, en
lítill afli (helzt hákarl). Fyrstu daga þ. m.
var frost nokkuð (9—6 ° R.), en síðan opt-
ast frostlítið og nú seinustu vikuna
snjókoma nokkur við og við.
Bráðafár mikið hefir geysað yfir flestar
sveitir hér, en ekkert hefir kveðið að því
fyrir austan Jökulsá á Lóni.
Einhvern tíma minnir mig að stæði í
frjettabrjefi hjeðan úr austur sýslunni, að
pósturinn milli Prestsbakka og Odda þætti
heldur seinn í ferðum, en það koma ýms-
ar varnir á mót af hans hálfu eða vina
hans. Nú er aptur orðinn allmikill kurr
hjer eystra út af seinlæti pósts þessa, er
sagt að fallið hafi niður ein póstferð í
vetur (seinni hluta janúarmán.), svo að brjef,
sem áttu að ná í póstskipið snemma í febr.
hafa eigi komizt í tæka tíð, heldur orðið
að bíða marzferðarinnar, og getur þetta
valdið mörgum allmiklu tjóni; væri vel að
þessu yrði hreyft í blöðunum, því að slíkt
hirðuleysi og slóðaskapur má ekki vera af-
skiftalaust.
Herskipið «Heimdal»h, sem kom hjer á
hvítasunnumorgun, af Austfjörðum, lagði af
stað aptur í morgun vestur fyrir land. Ekk-
ert hafði það hitt af botnvörpuveiðaskipum í
landhelgi, enda er mælt að eigendur þeirra
margra hafi hætt við að senda þau hingað,
þetta sinn, er þeir fengu vitneskju um að
skipt var þannig um gæzluskip.
Yfirmenn á «Heimdal» eru þessir: Yfirforingi
C. A. P. Schultz, r. af dbr., sjóliðskapteinn;
næstkomm. C. L. Tuxen premierlautinant; C.
P. Olsen prl. ráðsmaður og ritari; þá premier-
lautinantarnir R Rothe og C. A. Schau, og
secondlautinantarnir prinz Carl og L. V. O.
Tvermoes: L. Hornemann yfirlæknir; F. R. E.
Alsing yfirvjelmeistari, og T. F. F. Clausen
annar vjelmeistari.
Amtmaður Sunnlendingafjórðungs og Vest-
firðinga, J. Havsteen, fór með «Heimdal» í
morgun vestur í Stykkishólm, að halda amts-
ráðsfund þar.
Sigling. Frá Englandi kom 4. þ. m. skonn.
August (78, N. H. Drejö) með kol til G. Zoëga
& Co., og skonn. Ragnheiður (77, Bönnelykke)
sömul. til W. Christensens, bæði 2. ferð á
þessu ári. Ennfremur 6. þ. m. skonn. Mál-
fríður (80 C. Olsen) með ýmsar vörur frá
Khöfn til W. Fischers verzlunar í Reykjavík
og Keflavík, og til H. P. Duusverzlunar í
Keflavík.
Hitt og þetta.
Loptbáts-járnbraut. Járnstrengur hefir ver-
ið lagður frá Pompeji upp á eldfjallið Vesúv,
og eptir þeim streng á loptbátur að fara og
flytja ferðamenn upp að eldgígnum. Tíu «lest-
ir» eiga að fara á dag.
Með Mac Kray saumavjelinni voru búin til
500 — 1000 pör af stígvjelum á dag á Chicago-
sýningunni. 60 menn fengu afkastað eins
miklu, með því að vinna saman með þesssari
vjel, eins og 800 hefðu gert með því að vinna
hver í sínu lagi.
Aðaleigandi Lundúnarliðsins «Times», John
Walter, dó í vetur, og ljet eptir sig 5 milljón-
ir króna. Erfðaskatturinn af þeirri upphæð
nemur 400,000 kr. Tveir synir hans erfa
Times-hlutina.
Englandsbanki prentar 3000 seðla á hverj-
um klukkutíma til jafnaðar, eða hjer um bil
níu milljónir á ári, og nemur upphæð þeirra
5,400,000,000 króna. En jafnframt eru marg-
ar milljónir þeirra brendar á hverju ári.
Brennslan fer fram í lokuðum ofnum einu
sinni á viku hverri, og er áður sett gat á
seðlabunkann og undirskrift aðalgjaldkerans
rifin af. Hver seðill er 5 þuml. breiður og 8
þuml. langur, svo sterkur, að hengja má við
hann 36 pd., án þess hann rifni, og misþykk-
ur. Þar á móti eru fals-seðlar ávallt allir
jafn-þykkir. Bankinn lætur engan seðil frá
sjer fara nema einu sinni, að þeim seðlum und-
anteknum, sem koma aptur inn í bankann sama
daginn, sem þeir hafa verið gefnir út. Að
meðaltali er hver seðill á ferðinni 70 daga að
eins. Margir seðlar týnast, og er það auðvit-
að hreinn gróði fyrir bankann og hann allá-
litlegur. Á 40 árum hafa þannig týnzt seðl-
ar, sem nema 24 milljónum króna.
Ensk tunga hefur breiðzt út stórkostlega á
þessari öld. Árið 1801 mæltu hjer um bil
12,7% af íbúum jarðarinnar á enska tungu en
1890 27,7%. Franska var töluð 1801 af 19%,
en 1890 ekki nema af 12,7%. Af þýzkri tungu
er það að segja, að við byrjun aldarinnar var
hún töluð af jafnmiklum hluta jarðarbúanna
eins og 1890 — 18,7%. Þýzkan berst þannig í
bökkum, franskan er að víkja úr sessi, en
enskan að ryðja sjer til rúms.
Leiðarvísir Ísafoldar.
1552. Er það ekki sem ólögmætur samning-
ur, þó að námspiltur, sem er ómyndugur, gjörði
skriflegan samning við iðnaðarmann, þar eð
hann hafði engan vin eða meðráðamann og
jafnvel gjörði það á móti vandamönnum sín-
um?
Sv.: Jú.
1558. Má ekki gera þann mann ómyndugan,
sem er orðinn vegna heilsuleysis þungur ómagi,
er á fimmtugsaldri, en hefir alltaf verið álitinn
ekki hafa vitsmuni til að hafa fje sitt undir
höndum sjálfur og þess vegna ekki haft það?
Sv.: Jú, eflaust, ef rjett er að farið.
1554. Jeg er lausamaður í sveit og borga til
allra stjetta, þarf jeg að borga svo kallað lausa-
mannagjald til prests og kirkju?
Sv.: Já.
1555. Er ekki presturinn skyldur að gefa
reikning árlega? og hvað á hann að vera kom-
inn snemma ár hvert til þess að maður þurfi
að borga hann?
Sv.: Engin lagaskylda, og þá heldur ekkert
tímatakmark.
1556. Hafa kaupfjelagsstjórar heimild til að
kasta sinni eign á umbúðir utan af pöntuðum vör-
um hvort sem þær nema miklu verði eða litlu, t.
d. mikinn borðvið utan um stórar maskínur
o. þ. h. s.?
Sv.: Nei, auðvitað ekki; umbúðirnar eru
eign þeirra, er hlutina hafa pantað og borg-
að vitanlega allan umbúða- og flutningskostn-
að, — hann er lagður á vöruna.
Proclama.
Samvæmt op. br. 4 jan. 1861 og lögum
12. apríl 1878, er hjer með skorað á alla
þá, sem telja til skulda í dánarbúi prófasts
Þórarins Böðvarssonar, er andaðist í Görð-
um á Álptanesi hinn 7. þ. m., að tilkynna
okkur undirskrifuðum myndugum erfingj-
um hans skuldakröfur sinar innan 6 mán-
aða frá síðustu birtingu þessarar auglýs-
ingar.
Hafnarfirði og Reykjavík, 30. maím, 1895.
Jón Þórarinsson, Kristján Jónsson,
Þ. Egilsson.
Hjer með gjöri jeg mínum heiðruðu
skiptavinum og öðrum kunnugt, að jeg
eptir 20. júni sezt að í Reykjavík í Aust-
urstræti nr. 14 og tek að mjer aðgjörðir á
úrum og klukkum eins og að undanförnu
fyrir sanngjarna borgun. Einnig hef jeg
til sölu margar tegundir af nýjum og mjög
vönduðum vasaúrum í nickel, silfur, og
gullkössum, er seljast vandlega aftrekt
með fleiri ára ábyrgð. Verð frá 14 til
yfir 100 kr. Sömuleiðis sel jeg úrfestar
úr nickel, talmi, silfri og gulli.
Til hægðarauka fyrir austanmenn, er
koma á Eyrarbakka, hefir herra verzlun-
armaður Guðjón Ólafsson tekið að sjer
að veita móttöku fyrir mig úrum til að-
gerðar og senda mjer þau með fyrstu
ferðum, og geta þeir, er þess óska, vitjað
þeirra til hans þá er þau er fullbúin. Sami
herra G. Ólafsson hefir einnig útsölu fyrir
mig á nýjum úrum og úrfestum.
Virðingarfyllst
Guðjón Sigurðsson
úrsmiður.
(með fílsstimplinum)
og steinbrýni fást
hvergi ódýrari nje
betri en
í verzlun G. Zoëga & Co.
Þakjárn
kemur með »Laura« og einnig með segl-
skipi frá Englandi til
verzlunar H. Th. A. Thomsens.

Verzlun P. C. Knudzon & Söns
selur alls konar nauðsynjavörur mjög ódýrt gegn peningum. Þar á meðal:
Margar tegundir af ágætum kornvörum.
Kaffi, hvítasykur, púðursykur, rúsínur, sveskjur, fíkjur, sagógrjón,
hveiti, möndlur, kardemommer, gerpúlver, »macaroni«, tegras, »husblas«,
konfect-brjóstsykur, te-kex. Ágæta vindla, reyktóbak, munntóbak,
neftóbak. Kalk, cement. Þakpappa, þakjárn og þaksaum. Alls kon-
ar saum og smærri járnvörur. Ljáblöð ágæt, brýni, brúnspón, kýrbönd.
Saumavjelar, afbragðsgóðar.
Margar tegundir af pottum, kötlum, könnum, skálum o. fl., bæði úr
járni og emailleruð.
Stórt úrval af alls konar hengilömpum, borðlömpum og minni
lömpum.
STEINOLIUVJELAR af mörgum tegundum, þar á meðal ágætar teg-
undir, »Rex« og »Prímus«.
Ágæta skegghnífa og vasahnífa, »barómeter« og
stundaklukkur.
Úrval af góðum og fallegum vasaúrum og úrfestum.
Alls konar málningu, fernisolíu, terpentínolíu og blakkfernis.
Skóleður og söðlaleður.
Ágætar kartöflur.
KRAMVÖRUR, góðar og ódýrar.
Nýkomnar birgðir af alls konar leirvörum og glervörum.
Hvergi betri vörukaup í bænum.









































Skírt íslenzkt silfurberg,
stórir molar og smáir,
er keypt fyrir hátt verð
í Bredgade 20, Khöfn, hjá Salomon.
Hattar, húfur, kaskeiti,
drengja og telpu stráhattar, kvennslips o.fl.
selst ódýrast, bezt og fallegast
í verzlun G. Zoëga & Co.
Dráttur í lotteríinu til ágóða fyrir »Há
skólasjóðinn« fór fram 7. þ. m. undir umsjón
bæjarfógetans og komu upp þessir drættir:
Kvensöðullinn 475, silfurskeiðarnar 295
og gyðjumyndin 354.
Kvennfjelagsstjórnin.
Svuntutau og kjólatau,
einkanlega nokkur stykki af sjerlega
fallegu efni í telpukjóla, fæst mjög ódýrt
í verzlun G. Zoëga & Co.
Ekstra gott þakjárn
fæst einungis hjá undirskrifuðum, sem
selur það nú með sama verði og hinir
sitt járn. Óráð að fara annað til að
kaupa þakjárn en til
W. Ó. Breiðfjörðs.
STOFUÚR.
VEKJARAÚR,
VASAÚR
og ÚRKEÐJUR
fást hvergi jafnódýrt og
í verzlun G. Zoëga & Co.
Mikið af leirtaui komið til
W. Christensens verzlunar:
Bollapör.
Skálar.
Krukkur.
Mjólkurföt.
Þvottastell.
Jurtapottar
og margt, margt fleira.
DYSART-KOL seljast mjög ódýrt.
ÞAKJÁRN, bezta tegund, og selzt
ódýrara en nokkursstaðar annarsstaðar.
Fjármark Gísla Pálssonar Kokkarhjáleigu
Stokkseyrarhreppi er: tvírifað í stúf h., blað-
stýft fr. v.
STEINTAU
er nýkomið með kaupskipinu »August«
til verzlunar G. Zoëga & Co.
Nýprentað:
Mich. Larsen og H. Trier:
Um
áfengi og áhrif þess,
Björn Jónsson
íslenzkaði.
Gefið út af stórstúku Íslands. IV+64 bls.
Rvík 1895. Kostar í bandi 20 a., í kápu
15 a. Aðalumboðssala hefir bókverzlun
Ísafoldarprentsmiðju.
Íslenzkt smjör
borgast hæstu verði
í verzlun G. Zoëga & Co.
Nýprentað:
ÍSLENZKAR ÞJÓÐSÖGUR.
Safnað hefir
Ólafur Davíðsson.
IV+190 bls. Rvík 1895 (Bókverzlun
Ísafoldarprentsmiðju). Verð í kápu 1 kr.,
í bandi 1 kr. 30 a.
Nokkrir góðir fiskimenn geta um Jóns-
messu fengið skiprúm á þilskipaútvegi
G. Zoëga & Co.
Nýprentað:
Aldamót.
Fjórða ár.
Ritstjón Friðrík J. Bergmann.
Gefið út af
prestum hins ev.lút. kirkjufjelags í Vest-
urheimi. Kostar í kápu 1 kr. 20 a.
Undirskrifuð tekur að sjer að segja
ungum stúlkum til í hannirðum. Hjá mjer
fæst áteiknað klæði og áteiknað »angóla«
með tilheyrandi silki og siffrugarni. Alla
vega litt bómullargarn, sem þolir þvott;
enn fremur fást hjá mjer fallegir
barnakjólar af ýmsum stærðum.
Franciska Bernhöft.
Kartöflur,
ágætlega góðar,.
eru nú aptur komnar til
verzlunar W. Fischers,
Uppboðsauglýsing.
Að undangengnu fjárnámi verða eptir
15. gr. laga 16. desember 1885, sbr. kon-
ungsbrjef 22. apríl 1817, 3 opinber uppboð
haldin á húseign Sigurðar Einarssonar i
Pálsbæ á Seltjarnarnesi til lúkningar veð-
skuld til landsbankans, að upphæð 200O
kr., ásamt ógreiddum vöxtum frá 1. des.
f. á., svo og öllum málskostnaði.
Uppboðin fara fram laugardagana hinn
8. og 22. n. m. og hinn 6. júlí næstkom.,,
kl. 12 á hádegi.
Hin 2 fyrstu uppboð verða haldin hjer
á skrifstofunni, en hið þriðja í Eign-
inni, sem selja á.
Skrifst. Kjós. og Gullbr.sýslu 22. maí 1895.
Franz Siemsen.
Sakir sjerstakra atvika verður aðalfund-
ur Bókmenntafjelagsins haldinn (litlu
fyrr en vant er) hinn 29. júnimánaðar kl.
5 e. h. í leikfimishúsi barnaskólans.
Reykjavík 5. júní 1895.
Þorvaldur Thóroddsen
p. t. varaforseti.
Sveitamenn.
Þennan og næsta mánuð verða keyptir
vel feitir nautgripir við verzlun
Jóns Þórðarsonar.
Einnig er keypt smjör háu verði við
sömu verzlun.
Þakjárn
fæst hvergi ódýrara nje betra
en í Ensku verzluninni
Vesturgötu nr. 3.
Í Ensku verzluninni
fæst
Reykt Flesk (Skinke), pundið 65 a. og 80 a.
Hollenzkur Ostur, pundið 60 a.
Enskt Te, pundið 2,00 og 2,50
Ananas 70 a. Perur 1,00
Grænar Ertur. Þurkaðar Súpujurtir.
Niður soðið Kjöt, Lax Sardinur, o. fl
Alls konar nýlenduvörur og matvörur..
Skóleður. Sjóskóleður.
Kaðlar. Færi. Segldúkur.
Ljáblöðin ekta með fílsmynd.
Kindabað og margt fleira.
Allt gott og ódýrt.
W. G. Spence Paterson.
Ágætlega verkuð grásleppa, bæði
söltuð og hörð, er til sölu í verzlun
Jóns Þórðarsonar.
Regnhlíf, vönduð, fannst hjer á götu ný-
lega. Vitja má á afgreiðslustofu Ísafoldar.
Veðurathuganir í Rvík. eptir Dr. J. Jónasson		danir	Hvik,	eptir Or.J.Jó'Iasse











Sama veðurátt enn, sífeld rigning dag og;
nótt og aldrei sjest til sólar, stöðug sunnan
suðvestan)-átt.
Útgef. og ábyrgðar.: Björn Jónsson.
Meðritstjóri: Einar Hjörleifsson.
Prentsmiðja Ísafoldar.