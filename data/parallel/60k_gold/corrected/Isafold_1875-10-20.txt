Kemur út 2-3 á mánuði. Kostar þrjár krónur um Skrifstofa Ísafoldar er í húsinu nr. 1 á Hlíðarhúsalandi
árið (32 blöð), stök nr. 20 aura. Ársverkið greiðist í 20. okt (Doktorshúsi). Auglýsingar eru teknar í blaðið
kauptíð, eða þá hálft á Sumarmálum, hálft haustlestum.
fyrir 10 aura smáleturslínan eða jafnmikið rúm.
1875.
Svar til Þjóðólfs.
Í 29. blaði Þjóðólfs þ. á., sem kom út 11. dag þ. m.,
stendur grein ein, í mörgum greinum merkileg, út úr ýmsum
ráðstöfunum bæjarstjórnarinnar hjer í Reykjavík hin síðustu 2
árin, og einkum um hækkun kennslu-eyrisins í barnaskólanum,
og er þar beinzt að mjer og 3 öðrum bæjarfulltrúum, yfirrjett-
ardómara Magnúsi Stephensen, verzlunarstjóra Jóni Stephensen
og forstöðumanni prentsmiðjunnar Einari þórðarsyni, og oss
álasað, og það eigi sem góðgirnislegast, fyrir þessar ráðstaf-
anir. Grein þessi er reyndar hraparlega illa rituð, og í sjálfri
sjer alls eigi svaraverð, en hún er allt um það mjög merkileg,
svo sem jeg áður sagði, því að hún virðist hvorki lýsa sem
ljósustum hugmyndum um stjórn yfir höfuð, og stjórn bæjar-
málefna sjerstaklega, nje vera sprottin af góðvild, eða ósk um
verulegar framfarir bæjarins. Í stað þess, að hvort heldur eru
blaðamenn eða aðrir, ættu sem mest að styðja að góðri sam-
vinnu og samlyndi bæjarstjórnarinnar, þá verður eigi betur
sjeð, en að greinin sje stýluð til þess, að vekja óvild bæjar-
búa til bæjarstjórnarinnar, og sundrung og ósamlyndi milli
bæjarfulltrúanna sjálfra, og hnekkja öllu því, sem þeir vildu til
leiðar koma, til verulegra framfara bæjarins. Jeg vildi nú
spyrja útgefanda Þjóðólfs, hvort hann telur þetta ætlunarverk
sitt? og hvort hann með þessu þykist vinna að framförum
landsins, hvort sem hann sjálfur hefur ritað þessa grein, eða
hann hefur látið aðra stýla hana fyrir sig? En hvort heldur
er, að útgefandi Þjóðólfs hefur samið grein þessa af eigin
rammleik, eða hún er innblásin af öðrum, þá er slík aðferð
ófyrirgefanleg.
Eitt af því, sem greinin telur meiri hluta bæjarstjórnarinn-
ar til álass, er það, að hann hafi eigi lagað sig eptir minni
hlutanum, en haldið fram sínum skoðunum þvert ofan í minni
hlutann. Þetta er ný kenning, sem engum hefur hingað til
til hugar komið, að meiri hluti hverrar nefndar sem er, skuli
eigi fylgja sínum skoðunum, heldur skoðunum minni hlut-
ans eða einhvers einstaks manns. Það væri aðferð, sem væri
gagnstæð heilbrigðri skynsemi, eða sprottnir af ráðríki ein-
staks manns og sjálfsþótta, en dáðleysi hinna. Hví bæjarfóget-
anum er blandað þar í, hvort svo sem hann heitir Árni eða
annað, fæ jeg eigi sjeð, því að það mætti að minnsta kosti
vera öllum kunnugt, að bæjarfógetinn hefir ekkert atkvæði um
ráðstafanir bæjarstjórnarinnar, nema því að eins, að hún gjöri
einhverja þá ráðstöfun, sem sje lögum gagnstæð, þá má hann
fresta framkvæmdinni, uns æðri úrskurður er fenginn. Það
væru líka bæjarstjórar að gagni, og verðskulduðu virðingu
kjósanda sinna, sem hlypu eptir skoðun bæjarfógetans eins,
sem ekkert atkvæði hefir, en hefðu enga sjálfstæða skoðun
sjálfir!! Og eptir hvaða hugmyndum um sannar þarfir bæjar-
ins eiga fulltrúarnir þá að fara, ef eigi sínum eigin. Eiga þeir
einungis að vera jábræður einhvers eins úr bæjarstjórninni, og
ef til vill þess, sem fákænastur er?
Önnur merkileg kenning er það, sem kemur fram í byrjun
greinarinnar, að ef bæjarstjórnin hefir gjört einhverja ákvörð-
un, þá eigi hún að beras bana undir samþykki hvers þess fulltrúa,
sem síðar kemur í bæjarstjórnina, og eigi framkvæma hana
fyr, en samþykki hans er fengið.
Hver yrði afleiðingin af slíkri aðferð önnur en sú, að bæj-
arstjórnin gæti aldrei tekið neina ákvörðun, og ldrei fram-
kvæmt neitt? því að fulltrúarnir skiptast allt af á; enda var
herra landfógeti Árni Thorsteinson mjer öldungis samdóma í
sumar, er ræða var um áframhaldið á Hlíðarhúsaveginum, að
með því að bæjarstjórnin hefði fyrir 2 árum ákveðið að gjöra
þennan veg, þá væri hún skyld til að gjöra það, og jeg var
og er öldungis samdóma í þessu. Eða er það sú hugsunin,
að bæjarstjórnin hefði ekkert mátt gjöra, nema því að eins, að
samþykki þeirra tveggja fulltrúa, sem kosnir voru við síðasta

nýár, væri fengið? Jeg vil sannlega eigi gjöra lítið úr þeim
herrum; en þegar bæjarstjórnin ákvað hækkun skólagjaldsins,
vissi hún eigi og gat eigi vitað, að þeir herrar Á. Thorstein-
son og Ólafur söðlasmiður Ólafsson mundu verða kosnir, enda
fann hún alls enga skyldu sína til að bíða með þá ákvörðun,
uns hún vissi, hvort þeir yrðu kosnir.
Að vjer höfum einskis matið mótmæli fjölda bæjarbúa, eru
hrein ósannindi, og getur naumast verið sagt af tómri fávizku;
því að bæjarbúar mótmæltu eigi ákvörðuninni um hækkun
skólagjaldsins, hvorki þá, er hún var tekin á bæjarstjórnarfundi
í fyrra, nje síðar, þangað til þetta merkilega skjal kom frá
þeim á fund bæjarstjórnarinnar 7. þ. m. Þetta er því sagt út
í bláinn og ástæðulaust.
Þá telur höfundurinn ýmislegar ráðstafanir upp, sem oss
á að verða til áfellis, svo sem mótoll, lóðartolla, sem jafnt skuli
lagðir á torfkofa öreigans og höll höfðingjans, og að við höfum
skuldað bæinn allt í einu fyrir 10,000 krónum til augnagamans.
Viðvíkjandi mótollinum skal jeg svara því einu, sem höfundurinn
virðist eigi að vita, að land bæjarins er alls eigi eign hvers
einstaks bæjarbúa, heldur fjelagsins i heild sinni, og hver ein-
stakur hefur því eigi rjett til að nota það endurgjaldslaust.eða
eptir eigin geðþótta; enda er það regla í öllum siðuðum lönd-
um, að taka leigu hjá einstaklingnum fyrir afnot almennings-
eigna. Þessi orð höfundarins eru því eigi að eins ástæðulaus,
heldur meira að segja heimskuleg og fáfræðisleg. Jeg vildi
leyfa mjer að spyrja höfundinn, hvort það sje rjett eptir hans
hugmyndum, að leigja jarðir landssjóðsins út gegn afgjaldi;
því að ef það er rjett, þá er líka rjett, að þeir, sem nota mó-
tak eða annað land Reykjavíkurbæjar, gjaldi eitthvað eptir það;
enda er þessi mótollur tvo lítill, sem framast má verða; en
það er eigi satt, að hann sje arðlaus, því að í fyrra, eða fyrsta
árið, sem hans var krafizt, runnu þó um 100 krónur inn í
bæjarsjóð, auk kostnaðarins, en þetta árið veit höfundurinn
ekkert um, hve mikill mótollur gelzt, og hefir enn engan rjett
til að segja hann arðlausan. Auk þess verður að gæta þess,
að þess hefir lengi verið þörf, og það munu flestir hafa fundið,
að haft væri eptirlit með því, að mótak bæjarins, sem óðum
minnkar, væri sparlega og haganlega notað, og ef umsjónin
með mótökunni styður að því, þá er vel til vinnandi að kosta
svo sem hundrað krónum upp á hana, þótt mótollurinn gæfi
bæjarsjóðnum engan arð; og öldungis eins er með torfristu í
bæjarlandi; og ef hinir fyrverandi bæjarfógetar hefðu sjeð vel
um, bæði mótakið og torfristuna, þá ætla jeg víst, að allir
hinir betri bæjarbúar hefðu kunnað þeim þakkir fyrir ; því að
hinir núverandi bæjarbúar hafa alls engan rjett til að eyða
bæjarlandinu öldungis eptir sínum geðþótta, og svipta með því
eptirkomendurna þeim notum landsins, sem þeir gætu haft
af því.
Um lóðartollinn er enn eigi að tala; því að hann er
enn eigi kominn á pappírinn, því síður meir, og álas fyrir
slíka ráðstöfun virðist því heldur langsótt. Hver veit, nema
þessir 2 bæjarfulltrúar, sem síðast voru kosnir, geti spornað
við allri breytingu á lóðargjaldinu, og sýnt í því skatta- og
stjórnkæni sína.
Að áfella oss fyrir það, að vjer höfum skuldað bæinn allt
í einu fyrir 10,000 krónur, er nú varla svara vert; þó skal jeg
geta þess, að vjer fjórir, sem álasað er, vorum eigi þar einir
um hituna, þvert á móti var einn vor á móti aðgjörðinni.
Allir viðurkenndu, og það enda herra Á. Thorsteinson, sem
þó var mótfallinn þessum aðgjörðum bæjarstjórnarinnar, að
gjöra þyrfti við Austurvöll, sem sannarlega mátti heita foræði
eitt, þá er rigningar gengu, og eins var um Austurstræti, og
til þessa hvorutveggja gekk um 8,000 krónur af þeim 10,000.
En úr því bæði Austurvöllur og Austurstræti þurfti aðgjörðar
við, þá var eitt af tvennu, annaðhvort að vera að smáfylla upp

Austurvöll og smálaga Austurstræti, eða að hafa alla aðgjörð-
ina fram í senn, og taka lán til þess, með því að ofætlan var
fyrir bæjarbúa, að leggja fram það fje allt á einu ári. þótt
bæjarstjórnin hefði nú tekið það ráðið, að gjöra þetta smátt
og smátt, þá hefði sú aðgjörð kostað nokkuð, og meira að
segja, hún hefði kostað meira á endanum, heldur en hún
kostaði nú, og þó orðið kák eitt; bærinn hefði því árlega orðið
að leggja nokkuð til aðgjörðar þessarar; og hvað er nú? Bær-
inn borgar aðgjörðina á 28 árum, og er það hið sama, sem
bærinn hefði verið með þessa aðgjörð í 28 ár; því að það er
borgaður 28. hluti kostnaðarins á ári. Nú er bæði Austur-
völlur og Austurstræti orðin sönn bæjarprýði, eigi að eins að
vorum dómi og margra bæjarbúa, heldur og allra útlendinga,
sem hjer hafa komið í sumar. En hefði það verið sæmandi
fyrir bæinn, að vísa bæjarstjórninni í Kaupmannahöfn, sem
sæma vill bæ vorn og prýða með myndarstyttu Thorvaldsens,
á stað handa myndastyttunni í forinni sem var á Austurvelli?
Jeg verð að segja, að hver sá, sem kveður jú við því, gætir
eigi sóma bæjarins, og fegurðartilfinning hans er næsta sljó,
af hverju sem það kemur. Auk þessa er Austurvöllur alls eigi
til augnagamans eins; því að sje nokkuð um hann hirt, getur
hann hæglega af sjer gefið fullan þriðjung af leigunum af því
fje, sem til hans gekk, svo að augnagamans-kostnaðurinn,
sem höfundurinn svo kallar, er þriðjungi minni en hann vill
telja mönnum trú um. Og hverjir nutu svo þess fjár, sem
til þessara verka gekk? Það voru bæjarbúar sjálfir, og það
einmitt hinir fátækari bæjarbúar, sem lifa á handafla sínum,
og sem höfundurinn lætur sem sjer sje svo annt um. Þeir
fengu þar atvinnu, og það beint á þeim tíma, sem þeir slökktu
engu öðru niður, og til þessa leggja mest þeir, sem mest
mega missa, og það virðist mjer vera beint eptir hugmyndum
höfundarins, og hann ætti því eigi að álasa oss fyrir það.
Nú er þá að víkja að kennslueyrinum, sem þetta mál er
út af risið. Höfundurinn segir, að með hækkuninni á kennslu-
eyrinum sje bersýnilega hnekkir búinn framförum bæjarins.
En í hverju er þá þessi hnekkir fólginn? Hann er í því fólg-
inn, eptir orðum sjálfs höfundarins, að þeir, sem efni hafa á
að kosta menntun barna sinna, vilja eigi láta börn sín í skólann;
en af hverju? Svarið verður að vera: af tómri nízku og grút-
arskap, sem setur fyrir sig að borga 2 aura um hverja stund
fyrir menningu barna sinna. Höfundurinn játar þó líklega, að
foreldrarnir sjeu skyldir að kosta menntun barna sinna, eptir
því sem þeir hafa efni og tæki til, og það sje alls eigi skylda
sveitarfjelagsins, nema því að eins, að foreldrarnir geti það
eigi sökum efnaskorts. Jeg fæ eigi heldur sjeð, að sú skylda
hvíli eigi öldungis eins á þeim, eins og að fæða þau og klæða,
og höfundurinn ætlast þó víst eigi til, að t. a. m. embættis-
mönnum sje lagður styrkur úr bæjarsjóð til fæðis og klæðis
börnum þeirra?
Auk þess fæ jeg eigi betur sjeð, en að höfundurinn rifi
sjálfan sig niður, þegar hann er að tala um skólagjaldið, sem
eigi að vera svo ljett, að sem flestir geti notað skólann fyrir
börn sín. þegar kennslukaupið er svo lágt, að borga verður
talsvert af því úr bæjarsjóð, þá borgar fátæklingurinn, sem
ekkert barn hefir í skólanum, nokkuð af kennslueyrinum fyrir
hinn efnaða; því að gjaldið er lagt á, eigi eptir því, hvort
gjaldandi láti nokkurt barn ganga í barnaskólann, heldur eptir
efnum hans og öllum ástæðum, svo að t.a.m. ef bæjargjaldið
er 5 af hundraði hærra sökum barnaskólans, en það annars
yrði, þá tekur hinn efnalitli, sem ekkert barn lætur ganga í
skólann, að tiltölu sama þátt í gjaldinu, eins og embættismað-
urinn, sem hefir há laun, og hver sá, sem er vel efnum bú-
inn, enda þótt hann njóti þar kennslu fyrir 4-5 börn, og
þannig nýtur hann ölmusu hjá hinum fátækari til að spara
efni sín, og þetta er sú gullöld, sem hefir staðið nú í 13-14
ár; en ójöfnuðurinn verður því meiri, sem kennslukaupið er
lægra. Hitt er aptur á móti eðlilegt, og sjálfsögð skylda fje-
lagsins, að styrkja hina efnalitlu, sem eigi hafa ráð á eða tæki
til að mennta börn sín, til þess, og einmitt það hafði meiri
hluti bæjarstjórnarinnar fyrir augum, þegar hann hækkaði
gjaldið, að hinir efnuðu bæjarbúar skyldu greiða kennslueyrinn
án tillags frá hinum fátækari, en að bæjarbúar allir í heild
sinni skyldu styrkja hina fátækari til þess, hvern eptir því sem

hann þyrfti, og því er þess gefinn kostur, að gjaldið verði
lækkað, ef hlutaðeigendur þurfa þess við, og þannig er þetta
allt öfugt og á höfði hjá höfundinum, og þar sem hann
segir, að vjer höfum helzt til lengi vanizt við ölmusur, og vill
láta oss hætta þeim, þá berst hann í allri greininni fyrir því
gagnstæða, og fyrir því að drepa niður sómatilfinninguna.
Þá þykir honum það sárt mjög, að »nú sje eigi annað
sýnna, en að skólinn fyllist með öreigabörnum, sem alizt hafi
upp í skúmaskotum örbirgðar og fákænsku, og dragi því dám
hvor af öðrum«. Hver ályktun verður dregin af þessu önnur
en sú, að hann vill helzt útiloka börn fátæklinganna frá skól-
anum? Áður gátu eigi þeir foreldrar, sem þágu eigi af sveit,
komið börnum sínum í skóla, ef þeir gátu eigi greitt 12 krón-
ur með þeim; en nú geta þeir það, þótt þeir geti eigi greitt
meira en svo sem 4 krónur. Honum svíður þá það, að fleiri
af börnum hinna efnalitlu bæjarbúa skuli fá aðgöngu að skól-
anum, og setjast á bekk með börnum höfðingjanna, og að
meiri hluti bæjarstjórnarinnar skuli vilja styðja að því, að slík
börn, sem annars lifðu «í skúmaskotum fátæktar og fákænsku»,
geti notið tilsagnar í skólanum, og þannig komizt út úr þess-
um skúmaskotum. Önnur skynsamleg hugsun verður eigi út
úr þessu fengin. Þar sem hann er að fjargviðrast út úr því,
hvar bæjarstjórnin finni takmörkin á millum þeirra, sem eigi
að fá linun, og þeirra, sem eigi að greiða fullt gjald, þá svara
jeg því einu: hvar á niðurjöfnunarnefndin og bæjarstjórnin að
finna mælikvarðann fyrir því, hversu hátt bæjargjald hver bæj-
arbúi á að greiða?
Ef bæjarbúar þeir, sem þurfa linunar við í kennslukaup-
inu, fyrirverða sig að beiðast hennar, þá er það eigi bæjar-
stjórninni að kenna; því að þess þarf enginn þeirra að fyrir-
verða sig; en þeir, sem hafa nóg efni til að kosta börn sín,
þeir ættu að fyrirverða sig að þiggja ölmusur af hinum fátæk-
ari, þótt óbeðið sje, enda er það eigi samboðið frjálsum og
drenglunduðum mönnum.
Þar sem höfundundurinn í enda greinar sinnar kemur með
þá hótun, að ef vjer tökum eigi aptur úrskurð vorn, þá verði
um nýár kosnir nýir fulltrúar, líklega í vorn stað, og þá verði
þessu og ýmsu öðru, sem í ólagi fari, kippt i lag aptur, þá
er sú hótun árangurslaus hjá mjer, og jeg ætla víst hjá hin-
um þremur einnig. Hinir heiðruðu bæjarbúar hafa kosið oss
til að stjórna bæjarmálefnum sínum, ásamt hinum fulltrúunum,
og þegar vjer gjörum það, sem vjer höfum bezt vit á, og
leggjum það eitt til málanna, sem vjer eptir beztu vitund og
vandlega umhugsun ætlum fjelaginu haganlegast, og miða að
mestum framförum bæjarins, þá förum vjer að, svo sem bæjar-
búar sjálfir hafa fyrir oss lagt, og treyst oss til; en þá brygð-
umst vjer trausti bæjarbúa, ef vjer hlypum að eins eptir hugmynd
um hvers sjervitrings, sem vill trana sinni skoðun fram, eða
vill sníkja sjer út velvild lakasta hluta bæjarbúa. Vjer viljum
gjarnan hafa velvild og virðingu sambæjarmanna vorra, en vjer
munum að eins leitast við að afla oss hennar með þeim ráð-
stöfunum, sem rjettar sjeu og bænum sjeu hagkvæmar, en
eigi með því, að hlaupa eptir annara skoðunum.
H. Kr. Friðriksson.
BRÁÐAPESTIN.
Í ritgjörð þeirri, sem jeg skrifaði síðast um bráðapestina,
lofaði jeg að leggja ráð við henni, þau er jeg ætlaði að helzt
myndi duga. En þegar jeg fór að hugsa um það efni, fann
jeg að ritgjörð um það yrði lengri en svo, að blöðin gætu
ljeð henni rúm, allrasízt nema í köflum, sem jeg áleit mjög
óhentugt fyrir hlutaðeigendur, yrði ritgjörðin í nokkru nýt. Jeg
hefi því ráðið það af, að semja í vetur komanda, ef guð lofar,
ritgjörð um bráðapestina og ráð við henni, og reyna til að
koma ritgjörð þeirri sjerstaklega á prent; en ráðlegg öllum til
bráðabirgða, sem vilja gjöra tilraun með að verja fje sitt bráða-
pestinni, að leggja stund á, að fjeð hafi sem besta hirðingu
og hagfeldast fóður, nægt og gott vatn og andrúmslopt, þeg-
ar það liggur inni. Til varúðar og varnar ræð jeg líka til, að
sem flestir reyni það einfalda og kostnaðarlitla ráð, að gefa
hverri kind, ekki sjaldnar en aðhálfsmánaðarfresti, linfullan með-
almatspón af matarsalti, og ríður mikið á, að ætlan minni, að á
inngjöfinni sje byrjað strax í októbermán., og henni fram haldið

fram yfir miðjan vetur; það er ekkert efamál, að tilefni bráða-
pestarinnar er lengi að búa um sig i kindinni og að hún sýkist
smámsaman, þótt engin veiki sjáist á henni, bæði af stíflum i
lakanum - hvað sem hver segir - sjón er sögu ríkari -
lakarnir í sumum af hinum svonefndu heilbrigðu kindum, sem
skornar eru, sýna þetta bezt - og spilltu blóði, og þetta
hvorutveggja, lakastíflurnar og blóðspillingin, koma af óhollu
fóðri, illum aðbúnaði, ónógu eða of slæmu andrúmslopti, þá
fjeð liggur inni. En þó fóðrið sje ekki sem hollast, aðbúnað-
urinn ekki sem beztur, og nokkur skortur á vatni og góðu
andrúmslopti, þá má deyfa bráðapestartilefnið í fjenu með því
að reyna koma í veg fyrir, að gorið í lakanum verði of
hart, hin mórauða skán seljist á þarablöðin, og að blóðið
missi sitt rjetta eðli, og til þess er saltgjöfin ágætt meðal.
Grein þessa er mjer þökk á að blaðamennirnir tækju í
blöð sín. Breiðabólstað, 30. sept. 1875.
G. E.
Úr brjefi frá Kaupmannahöfn 26/9 75. Í
fyrra dag varð jeg svo frægur að sjá, hvernig Danir ætla að
fara með þjóðverjann, þegar hann fer að ráðast á Kaupmanna-
höfn. þeir ljetu korvettuna «Heimdall», sem var í konungs-
leiðinni heim í fyrra, vera Þjóðverjann, og átti hann að taka
borgina, með öskrandi skothríð. En hann kom svei mjer ekki
að tómum kofunum, heldur fjekk þá logandi púðursvælu úr
öllum panzaradrekunum og lævirkjunum fyrir utan höfnina,
rjett framan í snoppuna, að fjanda súrnaði í glyrnum og tók
strykið undan norður allt Eyrarsund, og var nærri búinn að
sprengja sig, enda voru drekarnir í hælunum á honum með
gapandi munni og gínandi trjónu, «Óðinn» í broddi fylkingar.
Á honum var aðmírállinn, er stýrði bardaganum, en konungur
og hans fólk horfði á frá Slesvig». Þetta sýnir, að það er
eigi um skör fram, þótt Danir sjeu drjúgir af garpskap sínum í
sjóorustum. Nú eru þeir líka farnir að umróta öllum Nörre-
fælled, hlaða þar vígi og grafa dýki o. s. frv. til þess að allt
skuli vera eins og í reglulegu stríði, þegar þeir eru að temja
sjer hernaðinn. — Vinstrimenn hafa engan frið til að halda
fundina sína og tala fyrir alþýðu, sem þeir eru vanir, nema á
rúmhelgum dögum, því stjórnin hefir verið svo heppin að
finna í fórum sínum gamla tilskipun, sem bannar slíka fundi
á sunnudögum, og vilja láta hana gilda miklu meir en hin
ginnhelgu grundvallarlög Dana. það líkar Vinstrimönnum illa,
sem von er. Þeir spjara sig þó furðanlega, og eiga ráðgjaf-
arnir víst von á ómjúkum átektum hjá þeim nú, er þingið
byrjar, 4. okt. Stórfurstinn rússneski hefir verið hjer i orlofi
hjá tengdaföður sínum með Dagmar sína. Þegar hann var ný-
kominn, seint í f. m., varð sá atburður, að kviknaði í herskipi
rússnesku, er honum fylgdi hingað og St. Olaf (Ólafur helgi)
hjet. Mundi eldurinn fljótt hafa komizt í púðurklefanum og
skipið rokið í lopt upp með öllu saman, ef ekki hefði verið
tekið það snjallræði, að reka gat á botninn og hleypa inn
sjónum.
Benidikt Gröndal hefir 10. þ. m. fengið reglulega veitingu
fyrir kennaraembættinu. Ekki vita menn til að konungur sje
búinn að rita nafn sitt undir neitt af lagafrumvörpunum frá
alþingi, enda er heldur ekki nema rúm vika síðan þau bárust
hingað. Þið fáið þau líklega með næstu ferð, þar á meðal
kláðalögin, spái jeg. Hvað er að marka þótt landshöfðinginn
legði á móti þeim? Jeg held ráðgjafinn þurfi ekki að skipta
sjer mikið af því. - Nú fer Thorvaldsen (myndin) heim með
Díönu. Bæjarstjórnin hjer sendir með henni lærðan »inge-
nieur» eða «hugvitsmann», sem mig minnir að Þjóðólfur kall-
aði svo einu sinni, til þess að hjálpa bæjarstjórninni ykkar
um hugvit til að koma karlinum á laggirnar eins og hann á
að standa á Austurvelli. Er það ekki laglega gjört? - Í kvöld
höldum við landar Forsetaveizlu, eins og vant er.
- Gufuskipsferðir frá Noregi. Hinn 23. f. m.
kom gufuskipið «Freyr», 155 norskar lestir að stærð, skipstjóri
Thorsen, til Stykkishólms; hafði skip þetta lagt út frá Bergen
8. f. m. með hlaðfermi af alls konar verzlunarvöru beina leið
til Grafaróss í Skagafirði; þar ljetti það þeim hlut farmsins, er
ætlaður var verzlunarfjelagi Skagfirðinga, en síðan sigldi það til
Borðeyrar, Flateyjar og Stykkishólms og færði fjelögum þeim
3, sem á þessum stöðum reka verzlun (fjelagi Húnvetninga,
Eyhreppinga og Breiðfirðinga) það, er þeim var ætlað af vör-
um frá erindsreka fjelaga þessara, Mohn & Co. í Bergen. Frá
Stykkishólmi átti Freyr að fara til Borðeyrar aptur til að taka
þar fje á fæti og hesta og flytja til Liverpool, fara síðan til
Íslands aptur, koma við á öllum 4 verzlunarstöðum þeim, sem
áður er getið, og flytja þaðan saltað kjöt og aðrar vörur til
Bergen. Mælt er, að í ráði sje að halda gufuskipsferðum þess-
um áfram eptirleiðis á líkan hátt, ef heppnast getur að koma
því við að skipið verði í hvort skipti látið fara ferð til Eng-
lands, eptir að það er nýkomið frá Noregi, og til Íslands aptur,
áður en það fer alfarið til Noregs. Eptir því sem oss er frá
skýrt eru fjelögin öll í sameiningu um gufuskipsferðir þessar,
og er óskandi og vonandi, að þær verði nú ekki endasleppar.
- Fjárkláðinn. Eptir fyrirmælum landsh. átti almenn
böðun á kláðasvæðinu að fara fram nú um veturnætur, og
hafa bændur sótt hingað hvor í kapp við annan eptir baðmeð-
ulum. En margir þeirra verða nú að fara tómhentir aptur, því
lyfsalinn hefir að sögn vanrækt að panta svo sem þurfti af baðlyfj-
um, þrátt fyrir skipun amtmanns um það. Er nú ekki von á
þeim fyr en með síðustu póstskipsferð, ef þau koma þá, og
mega fjáreigendur þá gjöra svo vel og leggja af stað
með drógar sinar á nýan leik hingað eptir þeim, hvernig sem
þá kann viðra, en kláðarollurnar verða að deyja drottni sínum
þangað til, nema hnífurinn sje látin lækna þar, eins og mun
nú vera áform flestra, og gjört var í rjettunum í haust, er
kláðakindur fundust þar.
Svo sem sjá má á auglýsingu Jóns ritara Jónssonar
í síðasta blaði hefir landshöfðingi skipað hann kláðasýslumann
í öllum sveitum fyrir sunnan Botnsvoga, og er það auðsjáan-
lega miklu betra, að sami maðurinn ráði fyrir öllum kláðasveit-
unum.
- Tíðarfar o. fl. Framan af þessum mánuði var frem-
ur hrakviðrasamt hjer syðra, jafnvel kafaldshríðir með fann-
komum eigi litlum, svo að fje fennti sumstaðar. Sömu frjettir
segir pósturinn að norðan, og bjuggust Húnvetningar við að
hafa misst talsvert fje í fannir. Núna síðustu vikuna hefir veðrátta
aptur verið hin blíðasta. Fiskiafli lítill. Skurðarfje í meðallagi
eða vel það á hold, en lakara á mör að sínu leyti. Kjöt á
7-9 sk. pundið, mör á 14-16 sk. Farið að minnka um mat-
vöru hjá kaupmönnum sumum.
- Um afleiðingarnar af öskufallinu á
Austfjörðum er oss ritað með síðasta pósti: «Svo sem
þegar er orðið alkunnugt, gjörði öskufallið 2. páskadag í vor
margar sveitir hjer eystra líkari eyðimörku einni en byggðu
landi. Jörðin var öll hulin þykku vikurlagi, að jafnaði 9-12
þuml. (askan var mest megnis vikur, með litlu einu af dökk-
um sandi óbrunnum innan um). Mest var askan á Jökuldaln-
um, og vilji maður telja öskusveitirnar eptir öskumegninu verð-
ur röðin hjer um bil þessi: Jökuldalur, Fell, Fljótsdalur,
Skógar, Vellir, Eyðaþinghá, Skriðdalur, Fram-Tunga og Hjalta-
staðaþinghá. Í þessa firði náði askan, en var þar nokkru minní
til jafnaðar: Borgarfjörð, Loðmundar-, Seyðis-, Mjóa-, Norð-,
Reyðar- og Fáskrúðsfjörð. Lítilsháttar fjell og í Stöðvarfjörð
og Breiðdal innst. Auðnin var svo gjörsamleg, að titlingur
fjekk ekki í nef sitt. Þótti flestum ískyggilega áhorfast, sem
von var, og hugðu jarðirnar mundu leggjast í eyði um langan
tíma. En fyrir fortölur hygginna manna sátu flestir kyrrir.
Að eins flýðu nokkrir bændur af Efra-Jökuldal út í Vopnafjörð.
Menn tóku að hreinsa tún sín svo snemma sem unnt var, og
gekk til þess öll vorvinna fram að fráfærum. Sóttu flestir það
af mesta kappi. Lúði sú vinna margt bak og marga hönd.
Sumir gátu að vísu ljett erfiðið með vatnsveitingum, en aptur
á móti margfaldaðist það víða við það, að hvenær sem hvessti
til muna, fauk á aptur, og svo þurfti að tví- og þríhreinsa túnin.
í fyrstu gjörðu menn sjer litlar vonir um nokkurn árangur
af dúnhreinsuninni í ár, en þegar leið fram yfir sumarmál, fór
hvervetna að gróa undir og enda upp úr öskunni, þar sem hún
hafði eigi fokið í skafla, og fór gróðrinum svo ótt fram, að um
hvítasunnu var viðast kominn nægur sauðgróður. Þá tóku
flestir sauðfje heim, er höfðu rekið það af sjer í hinar ösku-
lausu sveitir. Kýr gátu menn leyst út 8 vikur af sumri og
fyr, þar sem minni var askan. Fyrir hesta kom eigi góður
bithagi fyr en á lestum, því að þótt grasið væri nokkuð hátt,
þá var það svo gisið, að þeim notaðist það eigi (áttu óhægt að
klípa það). Fram eptir vorinu var allgott útlit á töðuvexti, en
sakir steikingshita framan af sumrinu, sem haldizt hafa til
skamms tíma, brunnu tún óttalega, þar sem eigi varð veitt
vatni á þau; því að auk þess að hitarnir voru, þá dregur vik-
urinn svo til sín hita, að brunahættara er en ella. Hefur því víða
eigi fengizt meir en helmingur af töðu við það sem vanalegt er
í meðalári, og útheyskapur næstum enginn í mestu öskusveit-
unum; eykur það mjög bágindin, að grasbrestur er í nærsveit-
unum (hinum öskulausa), svo að hvergi er neina verulega björg
að fá.
Skepnuhöld mega teljast þolanleg enn. Fyrir hjálpsemi
og velvild nærsveitanna komu menn skepnum sínum nokkurn
veginn vel fram í vor, en þó að eins með miklum kostnaði,
eins og nærri má geta. Menn hafa getað haft búsmala heima
og hefur hann gjört gagn í meðallagi; sömuleiðis er gjeldfje
allvænt á afrjettum. «En ekki er sopið kálið, þótt í ausuna
sje komið», því að mjög er hætt við, að mönnum verði
almennt lítið úr sauðfjenu í haust, enda þótt það sje vænt.
Mjög er nefnilega hætt við, að verð á sláturfje verði mjög lágt
í haust og að kaupmenn noti sjer þannig neyð manna, enda
eru fullar líkur til að svo mikið berizt að kaupmönnum af
slátursfje, að þeir geti eigi tekið á móti því öllu. Menn hljóta
að lóga fjenu hrönnum saman sakir fóðurskorts. Mun því
hver sá þykjast góður, er haldið getur laglegum fjárstofni til
seinni tímanna, enda þótt lítill sje. Eigi hefir sauðfje nje
stórgripir sýkzt enn, svo á hafi borið, að öðru en því að ný-
farið er að bera á tanngalla á fje, enda má búast við að að hon-
um verði mikil brögð, þegar líður fram á vetar. Einnig hafa
klaufir á sauðfje unnizt mjög af vikrinum og búsmali nærri
kvikugengizt. Hlýtur þetta hvorttveggja að valda því, að það
hið fáa, er menn geta sett á vetur, verður óvenjulega þungt
á fóðrinu, enda er óhætt að fullyrða, að útbeit í vetur verður
stopul, og það þótt góður verði veturinn. Margir mundu vilja
hafa korn til fóðurs, en kornbyrgðir eru hjer vanalega svo
litlar i kaupstöðum, að eigi er við að búast, að nokkur veru-
leg björg geti orðið að því fyrir almenning. Er sá ósiður
stöðugt að færast í vöxt hjer eystra, að hinn mesti skortur er
á korni til manneldis; þó hafa aldrei eins mikil brögð verið
að því eins og í sumar; því að á mörgum höfnum var orðið
kornlaust fyrir miðja kauptíð, og hafa margir fátæklingar orðið
að líða skort f sumar sakir þess. Eykur þetta eigi alllítið bág-
indi manna á meðal, ofan á allt annað.
Þegar um er að ræða afleiðingar öskufallsins yfir höfuð,
þá verður eigi annað sagt, en að úr mörgu hafi rætzt betur
en áhorfðist í vor. Samt sem áður horfir til stórra vandræða
eptirleiðis; afleiðingarnar eru litið komnar fram enn þá, og
koma eigi fyrir alvöru fram fyrr en að ári. Þá byrjar fyrst
sulturinn. Í ár hafa flestir nóg til uppeldis handa sjer. En
þeir sem lítið eiga, jeta allt sitt upp í ár og standa því bú-
lausir eptir. Efnabændur þar á mót hljóta að færa bú sín stór-
um saman (margir til helminga og meira), en þurfa þó að kosta
miklu meira til en áður, því bjargræðið er að öllu leyti erfið-
ara. Þetta eru hinar bersýnilegu afleiðingar. Nú er eptir
að vita, hvort jarðirnar koma til svo að ári, að menn geti
farið að fjölga gripum aptur, en það er ólíklegt; það er eptir
að vita hvort þær hinar fáu skepnur er menn setja á vetur í
haust, drepast ekki úr beinasjúkdómum eða öðrum kvillum. Að
minnsta kosti er mjög líklegt að fóður það, er menn hafa aflað
sjer í sumar, verði mjög óheilnæmt, þar sem það er fullt af vikur-
móstu. — En hvernig sem allt veltist og hve bágar sem kring-
umstæður manna verða eptir öskufallið hjer eystra, þá styður
þó mikið forsjónin og bróðurleg hjálparhönd. Þó báglega á-
horfist á Austurlandi nú, þá er vonandi að vjer sjáum einhvern-
tíma betri daga, að skin komi eptir skúr.
- Samskotin handa Austfirðingum eru hjá
Reykjavíkurnefndinni orðin 2,705 kr. 52 a. Sýslumaðurinn í
Rangárvallasýslu hefir nýlega sent 867 kr., er hann hefir safn-
að í sínu umdæmi á skömmum tíma, og er það drengilega af
sjer vikið. Vjer munum síðar auglýsa nöfn gefendanna, að
minnsta kosti hinna stórtækari.
- Embættaskipanir. Hinn 3. f. mán. setti landsh.
cand. med. & chir. Þorvarð Andrjesson Kjerulf til að gegna
hjeraðslæknisembættinu í Húnavatnssýslu. Hinn 28. júlí þ. á.
lengdi landsh. til næstu fardaga (1876) embættistíma fyrrum
yfirdómara Benid. Sveinssonar sem setts sýslumanns í Þing-
eyjarsýslu.
- Embættispróf á prestaskólanum tók seint í fyrra
mán. stúdent Stefán Jónsson (frá Mælifelli) og hlaut 3. einkunn
(19 tr.). Spurningar í skriflega prófinu voru: Í biflíuþýðing
Efesus 2, 11 - 18. í trúarfræði: að útlista hina pantheistisku
skoðun á guðs veru, og meta hana frá sjónarmiði kristilegrar
trúarfræði? ( siðafræði: á hverju er sú skoðun byggð, að
dyggðir heiðingjanna sjeu ljómandi lestir? og hvernig ber
um hana að dæma? Ræðutexti: Rómv. 12, 1-2.
Skógarströnd 1. okt. Síðan eg ritaði síðast hjeðan eru liðnir
þrír mánuðir, júlí, ágúst og september og vil eg nú rita stutt yfir þá:
1.-6. júlí gengu sunnan útsynningar með skúrum; 7.-13. voru aust-
norðan stórviðri með kalsa; 14.-31. vindar af ymsum áttum áttum, ýmist
hregg eða þerristundir. Meðaltal hitans varð 10° K. og loptþungans 28"3.
í ágústmánuði hjelzt áþekk veðrátta og verið hafði í júlí fram til
hins 14. þú, kom 4 daga samstæður þerrir af norðri, síðan brá til sunn-
an áttar nokkra daga og úr því austnorðan átt til mánaðarins enda.
Hinn 3. gjörði aftakaveður af landssuðri; fauk þá víða hey. Meðaltal
hitans 9°7, loptþunga 28"3.
Allan septembermánuð hefir verið hin hagstæðasta haustveðrátta:
austan landsynningar eða vestan útnyrðingar með einstaka uppþotum
helzt af suðri. Meðaltal hitans + 6° R. og loptþunga 28".
Grasvöxtur varð í lakara lagi á túnum, með lakasta móti á vot-
lendis mýrum og flóum, en á valllendi allgóður. Sumir veittu því eptir-
tekt, að töðufall varð minna enn útleit fyrir, og kenndu því um, að allt
smágresið hefði kulnað út í kuldunum framan af sumrinu. Málnyta var
með rýrara móti, en út lítur fyrir að geldfje verði gott til frálags. Heilsu-
far hefir verið með bezta móti. Fyrir skömmu er fundið vestur á Reykja-
nesi lík Ebenezers sál. Magnúsens frá Skarði á Skarðsströnd, sem
drukknaði í síðastliðnum júnímán., og var líkið jarðsett að Skarði. Sagan
sagir, aðra Ingibjörg hafi, sem optar, sýnt rausn mikla við það tækifæri.
Þann 22. f. mán. kom gufuskip norskt í Hólminn og færði Daníeli
kaupmanni Thorlacius talsvert af vörum; það var áður búið að láta
nokkuð af farmi sínum á Flatey, Borðeyri og Grafarósi. þegar það
sigldi fyrir Hornstrandir komst það í ís og brotnaði stykki úr stefni
þess. Sagt er að það fari frá norðurlandinu með fje og hesta til Eng-
lands og komi síðan aptur til að sækja slátur. Óskandi væri að þetta
tækist vel, því það játa jeg, að fjör og framför er að þess konar fyrir-
tækjum; en ef þau misheppnast eða ef menn verzla óheppilega og láta
hinn helzta matvælakarfa ganga út úr landinu að meiru leyti fyrir
munaðarvöru eða glisvarning: þá er illa spilað. Það lítur út fyrir að
sláturtaka verði mikil i Stykkishólmi í haust. Fiskiaflalaust sunnan
fram Breiðafjarðar. - það má telja með frjettum, sem að framförum
lúta, að 4 kirkjur, sem áður voru 2 af torfi, en hinar 2 af timbri, en
með gömlu lagi og önnur þeirra mjög lítilfjörleg, eru eða verða á þessu
ári byggðar til fulls af timbri, með nýju lagi og vel frá þeim gengið.
Kirkjur þessar eru að Staðarhóli, Sauðafelli, Snóksdal (hún er í smíð-
um) og Breiðabólstað. Hin síðast nefnda var vígð næstl. sunnudag og
fórst hlutaðeigandi prófasti það ágætlega. Svona færist smátt og smátt
ýmislegt í lag hjá oss, en vjer verðum, eins og hyggnir fátæklingar, að
fara hægt og gætilega og forðast gönuhlaupin, því ef vjer dett-
um í þeim kollhnýs, þá er ekki sagt hve nær eða hvort vjer getum
reist oss við aptur.
Hornströndum 7. sept. 1875. Veðrátta er hjer umhleypingasöm
og mjög köld, enda var hafíshroði töluverður að flækjast fyrir Horn-
ströndum allann ágústmánuð sem leið. Hjer er og hefir verið í sumar
óvenjulegur grasbrestur, og það svo, að gamlir menn muna eigi slíkt
grasleysi á engjum. Fiskiafli hefir verið hjer afbragðsgóður í sumar,
þegar róið hefir verið, og þökkum við það því, að mjög fáar frakknesk-
ar fiskiskútur hafa sjezt hjer á Húnaflóa í sumar, og fiskurinn hefir því
getað gengið upp á grunnmið tálmunarlaust.
*) Nýting varð hin bezta.
Útgefandi og ábyrgðarmaður: Björn Jónsson., cand. phil.
Landsprentsmiðjan í Reykjavík. Einar Þórðarson.
