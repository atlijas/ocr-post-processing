ÍSLENDINGUR
(18 arkir). Árgangurinn kostar 2 krónur á Íslandi; í Danmörku og Englandi 2 kr. 50 aura, í Vestur-
heimi 3 kr., sem borgist fyrir síðasta júlí þ. á.
Nr 9-10.
19. apríl.
1. ár 1875.
- Póstskipið kom að kveldi hins 5. þ. m.,
og hafði lagt frá Kaupmannahöfn þ. 14. f. m.
Með því komu frá Kaupmannahöfn: verzlun-
arstjórarnir J. Stephensen og M. Jóhannessen
(forstöðumaður norsku verzlunarinnar í Rvík),
frú Levinsen með syni sínum, og kand. Stefán
Halldórsson og Stefán Danielsson frá Grund-
arfirði; hefur hann dvalið erlendis i vetur
til að nema saltgjörð.
Í Danmörku var veturinn fremur harður,
og þó enn harðari í Svíaríki; allar póstgöng-
ur milli Danmerkur, Svíaríkis og sumra staða
í Þýzkalandi voru stöðvaðar sökum þess, að
allt Jótlandshaf, Beltin, og nokkur hluti Eystra-
salts var lagt ísi.
Nokkru áður en póstskip fór frá Höfn,
var haldin þar hátíð í minningu þess, að
fornfræðafjelag Norðurlanda hafði þá staðið
í 50 ár; konungur var þar sjálfur viðstadd-
ur; talaði hann þar mikið um ferð sína til
Íslands, og ljet vel yfir henni. Mælt er, að
ferð hans hingað hafi kostað ríkið 36000 kr.
Friður er um alla Norðurálfuna, nema
á Spáni; þar berjast menn enn af ákafa.
Stjórnarflokkurinn tók í vetur til konungs yfir
sig Alphons nokkurn, son Ísabellu drottn-
ingar, en ekki er það Karlungum að skapi.
Máttur þeirra er alls ekki brotinn á bak apt-
ur enn, og eigi er hægt fyrir að sjá, nær
styrjöld þessi muni linna. Þegar stjórnar-
menn táku Alphons til Konungs, urðu Karl-
ungar enn æstari en áður, og hafa þeir átt
saman margar orustur síðan, og veitir Karl-
ungum engu miður, en stjórnarhernum.
Eina mikla og mannskæða orustu áttu þeir
saman seint í febrúar, og veitti stjórnar-
hernum þar miður; varð hann undan að
hörfa eptir mikið manntjón; einnig í marz áttu
þeir orustur saman, og fer ýmsum sögum
um, hverjir hafi borið hærra hlut. Meðal
nafnkendra manna, er látist hafa erlendis í
vetur, má telja Ledru Sollin, er var nafnfræg
frelsishetja; einnig er látinn bókasölumaður
Broehhaut, er heimsótti land vort fyrir nokkr-
um árum. Garibaldi var í vetur kosinn til
þingsetu á þingi Ítala; voru menn hræddir
um í fyrstu, að þessi hin gamla frelsishetja
mundi verða hinn mesti andvígismaður stjórn-
arinnar en það fór á aðra leið. Hann læt-
ur sig litlu skipta pólitikina, heldur hitt, að
efla sem mest efnahag landsmanna sinna.
Nú er komin á prent ný útgáfa af
Njálu, einkar vönduð, sem von er, því all-
lengi hefur staðið á þeirri útgáfu.
Einnig má geta þess í frjettaskyni, að
þeir stórkaupmaður N. Knudtzon og kaup-
maður W. Fischer hafa keypt kaupstaðinn
Flensborg í Hafnarfirði, og ætla þeir sjer að
hafa hann fyrir aðseturstað fiskiveiðafjelags
nokkurs, er þeir ætla sjer að stofna. Vjer
höfum sjeð lög þessa fjelags, og virðast oss
þau miður frjálsleg. Fjelag þetta á að vera
hlutafjelag, og er Íslendingum gjefin kostur
á, að kaupa í því hlutabrjef.
Vöruverð í Kaupmannahöfn skömmu áð-
ur en póstskip fór þaðan:
Rúgur: 7 krónur fyrir 100 pd.; bánka-
bygg: 10 kr. 30 aurar fyrir 100 pd.; rúgmjöl.
8 kr. fyrir 100 pd.; kaffe, frá 85-75 aura
fyrir pd eptir gæðum; kandisykur: 36-33
aura fyrir pund; hvítasykur: 30-32 aura
fyrir pund; brennivín, 25 aur. fyrir pott.
Hvít ull, eptir því sem seinast frjettist frá
Englandi, var verðið á þessari vöru 300 kr.
fyrir 320 pund, en 320 pund af mislitri ull
voru borguð með 250 krónum. Lýsi var í
mjög lágu verði; tunnan af ljósu og tæru
hákarlslýsi var borguð með 52-53 krónum,
tunnan af þorskalýsi með 40-46 krónum,
eptir gæðum, Verð á saltfiski var í Kaup-
mannahöfn 40-46 krónur fyrir 220 pund.
Harður fiskur var gjörsamlega fallinn í verði
seinast í febrúar seinastl., þannig, að 320 pd
af honum voru boðin fyrir 70-50 kr., og
gengu þó ekki út. Tunnan af sauðakjöti
söltuðu (224 pd að vigt) kostaði 50-52 kr.,
saltaðar gærur: 2 kr. 67 aura.
- Það má telja meðal nýmæla, að með
erindisbrjefi stjórnarherrans 22. febr. þ. á.
er valdið til að veita prestaköll hjer á landi
numið úr höndum biskups og amtmanns, og
lagt í hendur landshöfðingja. Á hann eptir
nefndu brjefi, hjeðan af veita öll brauð á
landinu, nema þau, er konungur veitir sjálfur.
- Í blaðinu Norðanfara, 3. marz þ.
á. stendur greinarkorn, sem á að heita
nokkurskonar áskorun til hinna núver-
andi konungkjörnu þingmanna um það,
að þeir afsali sjer kosningu til hins lög-
gefandi þings, og hafa þeir Skapti Jó-
sepsson, Arnljótur Ólafsson, Davíð Guð-
mundsson undirskrifað þessa grein. Hvað
snertir kurteysi og röksemdaleiðslu, er
grein þessi alveg samboðin þeim syst-
kynum Norðanfara og Ísafold, enda hef-
ur Ísafold ekki verið sein á sjer að taka
hana til meðferðar. Hvað snertir Skapta
Jósepsson, væri það einkar skemmtilegt
og fróðlegt að heyra hann færa ástæð-
ur fyrir því, sem hann hefði á móti
þingsetu hinna konungkjörnu; sira Arn-
ljótur þarf nú eitthvað til að vinna til að
ná í kosningu, og sira Davíð finnst að
líkindum vera kominn tími til að láta þjóð-
ina fá eitthvað fyrir þingpeningana,
sem hann hefur borið úr býtum. En
eins dauði er annars brauð. Ísafold er,
eins og áður er á drepið, búin að hjálpa
Norðanfara til að útbreiða þessa grein,
en eins og við var að búast af henni,
ljet hún ekki lengi dragast að stinga
upp á nýjum konungkjörnum þingmönn-
um í stað hinna, sem hún eflaust telur
útilokaða frá þingi, fyrst að hún og
Norðanfari hafa horn í síðu þeirra. Jeg
er nú einn af þeim sælu, sem hún sting-
ur upp á til kosningar, og þakka jeg
henni fyrir það mikla traust, sem hún
auðsýnir mjer, og vildi jeg reyna að
leggja fram mína veiku krapta eptir
ýtrasta megni í þessari minni nýju til-
vonandi stöðu. Raunar er ritstjóri Ísa-
foldar ekki alveg samdóma hra Þiðranda,
en jeg vona, að hann sje honum það
hvað mig snertir. Fyrst að Ísafold hef-
ur nú stungið upp á mjer til þingsetu,
verð jeg að álíta það sem hjer um bil
víst, að jeg hljóti kosningu; jeg hef það
traust til hennar, að hún hafi ekki verið
að vekja hjá mjer þær eptirvæntingar,
sem ekki yrðu nema að gabbi á eptir;
enda hefur mjer verið sagt, að hún ráði
öllum kosningum til þings. En ef jeg
á að sitja á þingi, hvað jeg nú vona að
verði, þá óska jeg, að allt fari fram sem
skipulegast, og að hvert eitt sæti sje skip-
að góðum dreng, og að valinn maður sje í
hverju rúmi. Því ljettari verður mjer
hinn vandasami starfi minn, viðvaningn-
um. Jeg vil því einnig leyfa mjer að
stinga upp á, að hra ritstjóri Ísafoldar
og hra Þiðrandi verði á unnir til að
verða þingsveinar á hinu fyrsta löggef-
andi þingi voru; það eru áreiðanlegir
menn, og mundi þeim þannig gefast
kostur á að komast að alþingi, þó þeir
ekki hafi komizt að því öðruvísi, eins og
líka jeg tel víst, að þjóðinni allri, eins
og mjer, mundi verða hughægra, ef hún
veit þá eitthvað við þingið riðna.
Þessari mikilsvarðandi uppástungu
minni, bið jeg hinn heiðraða ritstjóra
Íslendings að ljá rúm í blaði sínu.
Einn af hinum nýju konungkjörnu
«ísafoldar».
Vjer höfum ekki viljað synja ofanritaðri
grein rúms í blaði voru, þar vjer þykjumst
sjá, að hún er rituð í góðum tilgangi. En
ekki erum vjer henni alveg samdóma.
Ritstj.
- Með póstum bárust oss fregnir víða að,
og allar segja þær hina mestu árgæzku hver-
vetna hjer á landi, hvað veðráttu snertir.
En úr öllum áttum frjettist, að bráðapestin hafi
verið skæð í vetur, og svo er nú fjárkláðinn
hjá oss Sunnlendingum. Mjög lítið kom af
baðmeðulum með póstskipinu, og mun Gull-
bringu- og Kjósarsýslubúum ætlað að passa
fje sitt, þangað til næg baðmeðul fást. Úr
Borgarfjarðarsýslu fyrir sunnan Hvítá frjett-
ist, að þar sje talsverður kláði, og eru bænd-
ur þar smámsaman að skera fje sitt; hjer í
suðursýslunum er lítið um kláðann talað, og
mun það sannast, að menn viti lítið, hversu
magnaður hann sje orðinn, því lítill árangur
mun vera hjer af þessum svokölluðu skoð-
unargjörðum eða fjárskoðunum.
Fiskiafli er hinn ágætasti hjer um öll
fiskimið í sunnanverðum Faxaflóa; má nú,
um miðjan aprílmánuð telja komna vera með-
alhluti hjá almenningi; en fremur er fiskur-
inn magur og lifrarlítill. Kaupmenn eru fyrir
löngu orðnir alveg saltlausir, og munu þeir
þó hafa haft líkar saltbyrgðir, og vant er.
En sagt er, að von sje á hverjum degi á
skipi frá Englandi, fermdu salti, og verður
það velkominn gestur, þegar það kemur.
Jarðeldur hefur verið uppi í vetur all-
mikill nálægt ódáðahrauni; Úr sveitum þeim
er næstar lágu eldgosinu, voru gjörðir út
menn til þess að kanna, hvar eldurinn væri,
og eptir skýrslu þeirra manna hefur eldgosið
verið í svo nefndum «Dýngjufjöllum» eða
«Trölladyngjum», og þar í grennd. Jarðs-
kjálftar höfðu orðið allmiklir þar nyrðra og
eystra; þó höfum vjer ekki spurt, að tjón
hafi af þeim hlotist.
TIL NORÐANFARA. Þú verður að
fyrirgefa það, Norðanfari minn, þótt jeg
ekki leytaði leyfis hjá þjer, áður en
jeg fór að gefa út „Íslending“. Saga
þín um það, hvernig hann eigi að vera
til orðinn, er mjög skáldleg, eða rjett-
ara sagt meinskáldleg; hún er samkynja
öllum hinum öðrum skáldskap, sem
Norðanfari ljær rúm; þeim skáldskap
er víða viðbrugðið. En það furðar mig
mest, að þú, sem þykist slíkur frelsis-
garpur, skulir kalla það ósvífni, þótt
haldið sje uppi skoðunum minnihlutans.
Það er sá megnasti þrældómsandi, sem
prjedikar, ef þú vilmæla á móti því,
að báðir málspartar láti til sín heyra.
„Eptir allt, sem um garð er gengið“,
segirðu. Hvað er svo sem um garð
gengið, sem hamli því, að minnihlut-
inn megi og geti látið til sín heyra,
allt eins vel og meirihlutinn? Þú segir
að minnihlutinn hafi barizt móti þjóð-
rjettindum vorum og þjóðfrelsi. Þú
skrökvar því, greyið mitt, annaðhvort
viljandi eða óviljandi; sannaðu það ef
þú getur, en vertu minni maður fyrir,
ef þú getur það ekki. Enginn ÞING-
MAÐUR hefur skrifað greinina um „Ísl-
ending“ í 13. tölublaði þínu; enginn
þingmaður ber svo lítið skynbragð á
þingmál vor, að hann láti sjer um munn
fara, að minnihlutinn hafi barist á móti
þjóðrjettindum vorum. En ef þú getur
ekki fegrað málstað meirihlutans á ann-
an hátt en þann, að skrökva upp skömm-
um um minnihlutann, og byggja á þeim
sigurboga fyrir meirihlutann, þá er þjer
bezt að þagna sem fyrst, því þú byggir
á völtum grundvelli. Þú segir að það
sje grunnhyggni og þekkingarskortur,
að vita ekki, að alþýða þakki þeim
blöðum, sem sýna henni gallan á sjórn-
arskránni, og líklega villtu líka segja
þeim blöðum, sem skammi minnihlutann
sem mest. En þetta er nú grunnhyggni
af þjer, Norðanfari minn. Öll ósannindi
falla um koll á endanum, og vart mun
lengi þess að bíða, að alþýða fái að sjá,
hvað satt þú hermir um stjórnarmálefni
vor. Stjórnarskrá vor er ófullkomin,
eins og hvert mannaverk, því neitar
enginn, en til hvers höfum vjer fengið
löggefandi þing, ef ekki til þess, að fá
kippt í lagt því, sem við hana, sem
önnnr lög vor, kann að vera ábótavant?
Ef stjórnarskráin og öll lög vor væru
svo fullkomin, að þau þyrftu engrar
breytingar eða lagfæringar við, til hvers
þyrftum vjer þá löggefandi þing? Þú
segir, að sumir láti sjer um munn fara,
að jeg eigi engan staf í blaðinu, nema
nafn mitt, og þykir þjer hart, ef svo
væri. Jeg skal segja þjer til dæmis
upp á, hvað menn geta verið ósvífnir,
að einmitt þetta sama er sagt um þig,
og ritstjóra þinn; það er sagt, að hann
eigi heldur ekki einn einasta staf í
Norðanfara, en jeg lýsi það ósannindi, því
altjent á hann þó hugvekjurnar um, að
skuldanautar hans borgi honum sem
fyrst það sem hann á hjá þeim, því
annars sje „Norðanfari dauður og at-
vinna hans í veði“. Ritst.
Afmælisdagur konungs var haldinn há-
tíðlegur hjer í staðnum á vanalegan hátt.
Staðarbúar hjeldu all fjölmennt samsæti á
sjúkrahúsinu; sátu þá veizlu allt að 80
manns, konur og karlar, embættismenn, kaup-
menn, handiðnamenn og bændur. Í lærða
skólanum var haldinn dansleikur, er skóla-
piltar buðu til, og stóð hann fram til þess, að
rektor ljet hringja út dömurnar kl. 4. (!)
Meðalverð allra meðalverða frá miðjum maí
1875 til sama tíma 1876.
í Skaptafelssýslunum: . . alin 48.9 aur.
- Borgarfjarðar- Gullbringu-
og Kjósar- Árness- Rangár-
valla- og Vestmannaeyjasýsl-
um og Reykjavíkurbæ . . - 53.9 -
- Húnavatns- og Skagafjarð-
arsýslum......- 59 -
- Eyjafjarðar- og Þingeyjar-
sýslum og í Akureyrarkaup-
stað........ - 56 -
- Múlasýslum..... - 57 -
- Mýra- Snæfellsness- og
Hnappadals- og Dalasýslum - 61 -
- Barðastrandar- og Strand-
arsýslum......- 58.8 -
- Ísafjarðarsýslu og Ísafjarð-
arkaupstað.....- 62.9 -
- Alþingistollurinn árið 1875 er ákveð-
inn að skuli vera 3 aurar af hverju krónu-
virði jarða-afgjaldanna.
Ekki batnar Birni enn
banakringluverkurinn.
Brjefritarinn í Norðanfara 29. jan.
þ. á., er að öllum líkindum hinn sami
heiðursmaður, og sá, sem hefur skreytt
Norðanfara með hinni fögru grein um
„Tímann“ í 3.-4. nr. blaðsins 19. jan.
þ. á. Ekki hefur honum batnað mikið á
tímabilinu frá 19. -22. jan. Brjefritar-
inn byrjar á því, að kalla hlutaðeigandi
grein í „Tímanum“ „svívirðugrein“. Þetta
er nú rangt af honum, því þannig er
ranglega nefnd hver sú grein, sem er
sönn að öllu efni og innihaldi; en sönn
er hver sú grein, sem stendur óhögguð
og óhrakin, þrátt fyrir sára löngun og
allan vilja og ítrekaðar árangurslausar
tilraunir til að hrekja hana.
Jeg lýsi brjefritarann ósanninda-
mann að því, að jeg hafi látið það á-
lit í ljósi, að þingfulltrúar vorir hafi
verið vitfirrtir. Jeg sagði, að fæstir þeirra
mundu hafa haft djúpa eða fasta þekk-
ingu á, hvernig stjórnarmálefnum vorum
yrði hrundið í lag á sem hagkvæmastan
hátt. Jeg er sannfærður um, að hver
og einn þingmaður vor hefur lagt það
eitt til málanna, sem hann áleit rjett-
ast en jeg efast um, að þetta álit þeirra
hafi hjá öllum þeirra verið sprottið af
fastri og djúpri þekkingu á málunum.
Þjer segið það ósatt, að jeg hafi skamm-
að þingmenn vora fyrir stöðuglyndi
þeírra í því, að heimta löggjafarvald og
fjárforráð fyrir þjóðfjelag vort. Jeg sagði,
að það væri ekki nóg, að heimta lög-
gjafarvald og fjárforræði; það verður að
gjöra meira; menn þurfa að byggja kröf-
ur sínar á skynsamlegum rökum, og sýna
fram á, hvernig því nýja stjórnarfyrir-
komulagi, sem sprettur af hinu umbeðna
löggjafarvaldi og fjárforræði haganlegast
verði fyrir komið hjá oss.
Brjefritarinn hermir, að jeg hafi sagt,
að stjórnin hafi boðið oss sjómannaskóla,
sem hefði þann mikla kost, að öll kennsl-
an ætti að fram fara í honum á dönsku.
Þetta eru slík ósannindi hjá brjef-
ritaranum, að þau geta ekki afsakast
með öðru en því, að hann sje enn þá
sama sjónvitlausa flónið, og hann var,
þegar hann ritaði fyrri grein sína í
Norðanfara (3.-4. tölubl.), Hvar hef
jeg sagt, að kenslan ætti að framfara
á dönsku? og hvar stendur það? þvert
á móti er það fullkunnugt öllum öðr-
um, en sjónvitlausum flónum, eins og
brjefritaranum, að það var íslenzkur
maður, sem mundi hafa gefið kost á sjer
til að kenna sjómannafræði, ef skólinn
hefði komizt á. En jeg sagði, að ekki
væru til kennslubækur á íslenzku í sjó-
mannafræði, og þótt menn fyrst um sinn
hefðu orðið að nema af dönskum bók-
um í sjómannaskólanum, þá var það ekki
meira, en hvað viðgengst í latínuskólan-
um. Eða veit brjefritarinn ekki, að í
latínuskólanum eru margar kennslubæk-
ur þær á Dönsku, er piltar nema af,
og dettur þó víst engum í hug, að segja,
að kennslan í latínuskólanum fari fram
á dönsku. Jeg hef hvergi látið það í
ljósi, að stjórnin sje „alvitur“ eða að
hún hafi jafnan á rjettu að standa, en
þjóðin á röngu. Eigi brjefritarinn sjálf-
ur þessi, sem önnur ósannindi sín. En
vesta vitleysukastið fær hann, þegar
hann fer að tala um þann rjett, sem
þeir áttu að hafa, samkvæmt frumvarpi
stjórnarinnar, sem útskrifaðir væru úr
sjómannaskólanum. En bæði er það svo
ljóst tekið fram í Alþingistíðindunum,
og líka í „Tímanum“, að það er til-
gangslaust að ætla sjer að skýra það
betur hjer. Það skín út úr orðum „brjef-
ritarans“ að hann er æfur út af því, að
stjornin skuli hafa vogað að ákveða
nokkuð um rjettindi sjómanna vorra;
en meðan þessum politisku glömrurum
ekki tekst að svipta landið allri stjórn,
og hrinda því niður í þá ógæfu og glöt-
un, sem stjórnleysi jafnan hefur haft í
för með sjer, þá verða þeir að sætta
sig við, þó stjórn vor, hvort sem hún
er dönsk eða enzk eða hver sem hún
er ákveði þau rjettindi, er hún vill veita
skólum þeim, er hún stofnsetur.
Jeg vil nú ráða Norðara til að taka
ekki fleiri greinir af „brjefritaranum“
um þetta efni, fyrri en að „Birni er
batnaður banakringluverkurinn“, því þótt
hann ekki þykist eða sje upp úr því
vaxinn, að fara með ósannindi eintóm,
þá ætti blaðið samt að fyrirverða sig
fyrir, að hjálpa honum til að breiða
þau út. Það væri líka honum bezt
sjálfum. Alþýðumaður.
• Útvegsbóndi nokkur við Faxaflóa» hef-
ur tekið til máls í 7.-8. nr. «Íslendings«
út af saltfisksverkuninni, og kunnum vjer
hverjum manni þakkir fyrir, að ræða það
mál, sje það rætt með viti og sanngirni, því
það er mjög mikilsvarðandi mál.
Útvegsbóndinn drepur á ritgjörð vora
um þetta efni í Íslendingi, 3.-4. nr., bls.
11, og fer hann þessum orðum um hana
meðal annars: «væri ekki ráðlegra að láta
slíkar krásir bíða ; þar til af þeim ryki, svo
menn þyrðu nær, en að sleikja þær einung-
is að utan». Það skín út úr öllu hjá út-
vegsbóndanum, að honum þykir, að vjer
höfum ekki kennt kaupmönnum eingöngu
um það, að sunnlenzki fiskurinn er miður
verkaður en hinn vestfirzki. Vjer vitum raun-
ar, að það er nú á tímum mest courant,
að kenna öðrum um allt, sem ábótavant er
hjá oss Íslendingum, en vjer viljum reyna
að halda fram því einu í blaði voru, sem
vjer álítum rjett og satt, hvort sem «útvegs-
bóndanum» eða öðrum líkar það betur eða ver.
Í hinni fyrri grein vorri gátum vjer um
það, sem oss í þessu efni þótti á vanta hjá
kaupmanninum, sumsje það, að hann borg-
aði optast jafnt hina góðu og velvönduðu
vöru, eins og hina lakari, en vjer vorum
einnig svo djarfir að taka fram, að kaup-
maðurinn á opt mjög erfitt með að gjöra
þann verðmun á vörunni eptir gæðum, sem
æskilegt væri. «Útvegsbóndinn» þykist vera
sá fyrsti, sem hefur fundið rótina til þess,
að sunnlendingar verka margir hverir fisk
sinn miður, en skyldi; rótarinnar til þessa
er í hans augum alls ekki að leita hjá Ís-
lendingum, heldur aðeins hjá kaupmönnum.
Aðrar eins kenningar, og »útvegsbóndans,»
eru ekki til annars, en að kæfa niður alla
viðleitni hjá löndum vorum, til að vanda
vöru sína, og þær miða eingöngu til að stæla
þá upp í því, að halda áfram trassaskapnum.
Það hefur engin þjóð gott af því, að alltaf
sje verið að prjedika fyrir henni, að allt,
sem aflaga fer hjá henni, sje öðrum að kenna,
og vjer Íslendingar erum ekki það fremur
öllum öðrum þjóðum, að vjer, fremur en
þær, höfum gott af þessum falskenningum.
Aðalatriði fiskverkunar vorrar er þó það,
að þeir, sem verka fiskinn, gjöri það vel.
Kaupmenn vorir hjer á Suðurlandi hafa að
sönnu, allt til skamms tíma, haft á móti því,
að vestfirskur fiskur væri betur verkaður,
en hinn sunnlenzki, og hafa þeir jafnvel
gjört ræka þá fiska, sem hafa verið eins
mikið saltaðir, og títt er á vesturlandi, og
kallað þá «saltbrenda;» en þetta er rangt
hjá kaupmönnum, og eru þeir nú farnir að
sjá það, og heyrum vjer, að þeir almennt
óska, að allur fiskur vor Sunnlendinga sje
verkaður á Vestfirðinga hátt. Vjer vitum og
að einstakir menn eru farnir að verka fisk
sinn á þann hátt, en þá er kvartað yfir því,
að kaupmaðurinn borgi slíkan fisk engu bet-
ur en hinn, sem er verkaður á sunnlenzkan
hátt. En það er ekki von, á meðan slíkur
fiskur fæst ekki nema frá einstökum og sár-
fáum mönnum. Þegar sunnlenzkur kaup-
maður selur saltfisksfarm á Spáni, sem væru
í 1000 Skpd, en á meðal þeirra að eins 20
skpd, sem væru verkuð að Vestfirðinga sið,
en hin öll að sið Sunnlendinga, þá fær kaup-
maðurinn farminn borgaðan í heild sinni sem
sunnlenzkan fisk. Að ætlast til, að kaup-
maðurinn gæfi sjer meira fyrir vöruna, en
hann sjálfur fær, er sama sem að ætlast til,
að kaupmaðurinn gefi sjer ölmusu. Kaup-
maðurinn er auðsjáanlega sjálfráður, hvort
hann borgar hina vondu vöru eins hátt, og
hina góðu; en það væri æskilegt, að hann
vildi borga hina góðu vöru betur en hina.
Og þegar nú sá, sem kemur með vandaða
vöru, t.a.m. vel verkaðan saltfisk, til kaup-
mannsins, er orðinn ásáttur við hann um +
verðið á honum, þá varðar hann ekki um
hvað kaupmaðurinn gefur öðrum fyrir sinn
saltfisk, hvort sem annara saltfiskur er mið-
ur eða betur vandaður. Vjer skulum út-
skýra þetta með dæmi: Pjetur kemur til
kaupmanns nokkurs með 5 skpd af einkar
vel verkuðum saltfiski; hann er kaupmanni
alls ekki skuldugur, og kaupmaður býður
honum það verð fyrir fiskinn, sem hann sjer
sjer ýtrast fært, eptir því verði, sem fiskur
þá er í erlendis, og tala þeir sig saman um,
að Pjetur skuli fá 22 rd. fyrir Skpd.; það
lætur Pjetur sjer vel líka, og kaup þeirra
fara fram. Um leið kemur Páll til kaup-
mannsins með 5 Skpd af fiski, en miklu
miður vönduðum, en Pjeturs; Páll er kaup-
manni skuldugur um 100 rd., áður en hann
leggur inn fisk sinn. Kaupmaður segir þá
við hann, að hans fiskur sje slæmur, og
hann geti ekki borgað hann með sama verði,
sem góðan fisk. «Þjer þurfið þá ekki að
hafa fyrir því», segir Páll við kaupmann,
»jeg get fengið fullt verð fyrir hann í næstu
búð». «Farðu þá með hann þangað», svar-
ar kaupmaður, «en þú verður að borga mjer
skuldina, sem þú ert í til mín», «Já», segir
Páll, «þessar kindur eru nú eina lífsbjörgin
mín, og ef þjer ekki viljið taka þær með
fullu verði, og lána mjer svo dálítið upp á
ný, þá held jeg að jeg ráðstafi þeim sjálfur.
en ef þjer samt viljið hafa borgun upp í
gömlu skuldina, þá megið þjer taka börnin;
annað hef jeg ekki.» Endirinn verður, að
kaupmaður tekur fiskinn, og lánar Páli svo
nokkurra dala virði á ný; um nýár er hann
búinn að fá nokkurra dala virði enn, og er
orðinn talsvert skuldugur aptur. Kaupmað-
urinn vill eiga sem minnst hjá slíkum mönn-
um, og freistast því til að borga fisk hans
með hærra verði, en hann á skilið, nefni-
lega með 22 rd., eins og hinn góða fisk
Pjeturs. En hvað hefur Pjetur þar til að
segja? Hann hefur fengið það sem um sam-
ið var, og það ýtrasta, sem kaupmaður gat
gefið; að hann reiknaði Páli jafnmikið fyrir
sinn lakari fisk, eins og Pjetri fyrir sinn
betri fisk; verður kaupmannsins eigin sök.
En útvegsbóndinn ræður kaupmanninum til,
að láta lög og dóm hjálpa sjer til að ná því
inn, sem þeir af góðsemi hafa lánað trass-
anum. Vjer skulum þá víkja áður nefndu
dæmi ofurlítið við, og láta Pál fara með sín
5 Skpd af fiski í næstu búð, þar sem hann
gat fengið þau borguð sem beztu vöru, og
ætla sjer að láta lánadrottinn sinn sitja eptir
með sárt ennið, og fá ekkert upp í sína
skuld. En kaupmaðurinn stefnir Páli þegar
til forlíkunar (sýslumaður býr ekki í kaup-
staðnum, og þar er enginn lögreglustjóri),
og þeir mæta daginn eptir. Páll viðurkennir
skuldina, en segist ekkert hafa upp í hana
að láta. Kaupmaður segist taka gilda inn-
skript frá kaupmanninum, sem Páll lagði
fiskinn sinn inn hjá daginn áður, en Páll
huggar hann með því, að blessaður maður-
inn hafi látið sig fá út á þessar kindur í gær,
og sje þar ekkert eptir, og það reynist satt.
Annað er ekki af Páli að hafa, og má láns-
drottinn hans fara við svo búið af sáttafund-
inum, en Páll hrósar happi af því, að hann
sje óhultur fyrir öllum tilraunum kaupmanns
til að fá gömlu skuldina borgaða, af því að
ekkert sje af sjer að hafa. Vjer biðjum nú
bæði «útvegsbóndann» og aðra að minnast
þess, að þetta er einungis dæmi, sem vjer
setjum fram hjer; en fleiri en einu kaup-
maður, og fleiri en tveir, munu játa, að dæm-
ið eigi sjer stað. «Útvegsbóndinn kann nú
að segja, að allt fyrir þetta sje þó sökin ein-
göngu kaupmanna megin, því að sá kaup-
maður, sem tók vöruna af Páli, hefði ekki
átt að taka hana sem beztu vöru við fullu
verði. Þetta kann nú að sýnast svo við
fyrsta álit; en á hinn bóginn mun það næsta
torvelt, að draga óyggjandi markalínu milli
þess fisks, sem geti kallast «nr. 1.,» og
þess, sem ekki nái því; um það geta opt verið
ýmsar meiningar. Þar sem útvegsbóndinn
ræður kaupmanninum til, að láta lög og dóm
hjálpa sjer til, að ná skuldum sínum hjá
trassanum, þá er þetta að vísu rjett; svo
ætti að vera; en ef útvegsbóndinn þekkir
hið minnsta til verzlunarlags hjer á landi,
þá getur honum ekki dottið í hug, að þess-
ari reglu hans eða ráði verði fylgt, meðan
verzlun vor er í því horfi, sem hún nú er í.
Sá kaupmaður, sem færi að beita lögum og
dómi við hvern trassann, sem er honum
skuldugur, hann mætti gjarnan loka sölubúð
sinni, því bæði mundi allt það málaþras tefja
hann svo frá öðrum verzlunarstörfum, að
hann gæti alls ekki sinnt þeim og svo mundu
menn fljótt forðast þann kaupmann, sem alt-
af beitti sýslumanninum. Hvort sem ástæða
væri eða ekki til þess að forðast hann þess
vegna, gjörir ekkert til; hann yrði nú að
grýlu meðal almennings, og það væri nóg
til að eyðileggja atvinnuveg hans.
Samt viljum vjer, eins og vjer gjörðum
í hinni fyrri grein vorri um þetta efni, leyfa
oss að skora á kaupmenn vora, að þeir eptir
ýtrasta megni leggist á eitt um það, að gjöra
mun á góðri og vondri vöru, og borga hana
eptir gæðum, og væri óskandi, að þeir vildu
láta álit sitt í ljósi um þetta málefni í blöð-
um vorum.
Í niðurlagi greinar sinnar virðist «út-
vegsbóndinn» vefengja, að vjer höfum hermt
rjett um verkunaraðferð Vestfirðinga, og til
sönnunar máli sínu skýrskotar hann til við-
tals síns við Hákon kaupmann á Bíldudal.
Vjer getum sagt «útvegsbóndanum,« að vjer
höfum skýrt alveg rjett frá verkunaraðferð
þeirri, er Vestfirðingar hafa á saltfiski sínum,
en þar sem hann fer að tala um Bíldudals-
fiskinn, þá er allt öðru máli að gegna. Því
nær allur Bíldudalsfiskur er verkaður fyrir
Kaupmannahafnar, en ekki fyrir Spánarmark-
að; meira þurfum vjer ekki að segja «út-
vegsbónda» um það.
Rótin til þess, að vörur vorar yfir höf-
uð eru miður vandaðar en skyldi, liggur í
lánsverzluninni; væri hún afnumin, þá hefði
kaupmaðurinn fríar hendur til að borga bónd-
anum vöru sína eptir gæðum og verðskuld-
an. «Útvegsbóndinn» kann að spyrja, hvað
bindi hendur kaupmannsins í þessu efni.
Slíkri spurningu væri auðsvarað. Þegar kaup-
maðurinn er búinn að lána stórfje þeim, sem
ekkert eiga nema sinn árlega afla, þá er
hann neyddur til að taka vöru þeirra eins
og hún fyrirkemur, ef hann vill nokkuð hafa.
«En þá eru lög og dómur til,» segir «út-
vegsbóndinn». Í þá átt er kaupmaðurinn
bundinn við almennings hylli, en hana missir
hann, ef hann fer í mál við hvern trassann,
því trassarnir eru margir, og sá kaupmaður,
sem á í miklu málaþrefi við skiptavini sína,
verður hjer aldrei vel þokkaður.
Enginn skilji oss svo, að vjer viljum á-
fella landa vora um skör fram, eða halda ó-
verðskulduðum hlífðarskildi yfir kaupmönn-
um; báðir málspartar eru breyskir, og allir
þurfa umbóta við. En hvað vandvirkni snert-
ir í vöruvöndun, þá á hún ekki að vera
sprottin af því, að menn óttist kaupmanninn
sem typtunarmeistara, heldur af þeirri með-
vitund, að það sje rangt, að heimta fyrir
slæma vöru jafnt og fyrir hina góðu. Ef
allar hvatir til framfara hjá oss eiga að koma
utan að, þá mun verða djúpt á framförum
vorum, og meðan hinir svo nefndu frelsis-
garpar vorir ekki finna annað ráð til að halda við
lýðhylli sinni, en það, að kenna öðrum
útífrá um allt, sem miður fer og ábótavant
er hjá oss, þá sjer hver maður, sem að vill
gæta, að þetta miðar aðeins til þess, að
kæfa niður alla sjálfsmeðvitund vora, og til
að ala hjá oss gömlu deyfðina og tortryggnina.
BÆKUR TIL SÖLU
Af Kennslubók í enskri tungu, eptir
Halldór Briem, er fyrra heptið út komið (8
arkir) nýprentað í landsprentsmiðjunni og
kostar 1 kr. og fæst hjá undirskrifuðum, og
eru þeir sem kaupa þettað hepti skyldir að
kaupa síðara heptið, sem mun verða 10 eða
12 arkir, en ekki 6 eins og stendur í Ísa-
fold II, 6.
Einnig fæst hjá undirskrifuðum: Lestr-
arbók síra Þór. Böðvarssonar hept 3 kr.,
innbundin 4 kr. Kr. Jónss. Ljóðmæli (öll)
3 kr. 50 aura, síðari helmingurinn sjerstak-
ur frá 16. arki til 25. með inngangi og titil-
blaði l kr. 16 aura. Lanfrey, Napoleon
den förstes Historie, hvert hefti 83 aura.
15 hepti eru út komin, öll bókin verður 20
til 24 hepti. Fra Videnskabens Verden, ár-
gangurinn 4 kr. Historisk Archiv, árg. 10
kr. 20 aura, ásamt mörgum fleirum fróðleiks
og skemmtibókum. Sigfús Eymundarson.
- 16. þ. m. kom skip frá Liwerpool
eptir 24 daga ferð, með 1800 tunnur af salti
til ýmsra kaupmanna í Rvík, Hafnarfirði og
Keflavík. Í gær kom skip með allslags
timbur frá Mandal.
Eigandi og Ábyrgðarm.: Páll Eyúlfsson.
Prentaður í prentsmiðju Íslands. E. Þórðarson.
