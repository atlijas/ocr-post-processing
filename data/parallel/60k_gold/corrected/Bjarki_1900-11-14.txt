Eitt blað á viku minst. Árg. 3 kr.
borgist fyrir 1. Júlí, (erlendis 4 kr.
borgist fyrirfram).
Auglýsingar 8 aura línan; mikill af-
sláttur ef oft er auglýst. Uppsögn
skrifleg fyrir 1. Október.
V. ár. 45
Seyðisfirði, Miðvikudaginn 14. Nóvember
1900
Eftirfylgjandi meðlimir í »Seydis-
fjord-Sildekompagni«, eru beðnir
um að senda hin gömlu hlutabrjef
sín sem fyrst til undirskrifaðs:
Jón Bergsson, Egilsstöðum.
Jón Ólafsson, Skeggjastöðum.
Jarðþrúður Einarsdóttir s. st.
Hinrik Hinriksson, Hrafnkelsst.
Sölfi Vigfússon, Arnheiðarstöðum.
Eiríkur Sigfússon, Borgarfirði.
Nýu hlutabrjefin afhendast um
leið og gömlu brjefin koma til mín.
Seyðisf. 8. Nóv. 1900
fyrir hönd stjórnarinnar
Sig. Johansen.
Leikhúsið
hjer í kaupstaðnum fæst leigt ef
einhverjir kynnu að vilja slá sjer
saman og halda uppi sjónleikum hjer
í vetur.
Lysthafendur gefi sig fram ekki
seinna en innan viku hjerfrá.
Seyðisfirði 12 Nóv. 1900.
Eyj. Jónsson.
Bækur og rit.
IV. Ljóðmæli eftir Pál
Ólafsson II. bindi. Með
mynd skáldsins og æfiágripi eftir
Jón Ólafsson.

Í athugasemd við eitt erindi,
sem stendur í þessu safni, og er
kveðið til dr. Gríms Thomsens, er
þess getið, að Grímur orti kvæði
til Páls árið 1886 og skrifaði við:
»frá því stirðorðasta skáldi á Íslandi
til þess hagorðasta. Þetta er
rjett sagt um þá báða. Páll Ó-
lafsson er hagmæltastur allra ís-
lenskra skálda í þeim skilníngi sem
almenníngur leggur í það orð.
Hann leikur sjer að rími og máli
með alveg einstökum fimleik. En
mál hans er aldrei íburðarmikið;
þar er eingin leit, hvorki eftir
skrautyrðum, kraftyrðum nje hvell-
andi hljómi; list Páls er fólgin í
látleysinu, í því, að ná ljettustu og
liprustu fjörsprettunum úr daglega
málinu óbreyttu. Pegasus hans er
hjóllipur töltari, sema altaf leikur við
tauminn. Það er einkennið á bestu
vísum Páls, að mönnum finst vanda-
laust að segja þetta svona, en jafn-
framt ómögulegt að seigja það betur.
Ekki leggur Páll heldur
nokkurntíma í lángferðir eftir efni
til þess að gera úr kvæði. Hann
tekur það sem mæst er hendinni.
í þessu felst bæði styrkur hans og
takmörkun sem skálds. Kvæði hans
eru um veðrið og landið, sumar-
fuglana og vetrarbyljina, um konuna
hans og krakkana, um vini hans, um
vín og hesta, um viðburðina sem
gerast í kríngum hann og um
menn þá, sem hann á höggi í við.
Sjálfur segir hann:
Aldrei get jeg efni breytt
eða skift um bragi,
yrki því um ekki neitt
og alt með sama lagi.
Allir finna, að það sem segir í
fyrri helmíngi vísunnar er ósatt.
En hitt er satt, að hann yrkir oft
um ekki neitt, yrkir aðeins til þess
að leika sjer að ríminu. Yms af
kvæðum hans eru alveg innihalds-
laus, eða þá um svo hversdagsleg
efni sem frekast má verða. Mörg
af ljóðabrjefunum hans eru t. d.
frásagnir um atvik og viðburði,
sem í sjálfu sjer hafa ekkert gildi
eða verðleika til þess að vera færð
í letur. En alt kemur þetta hopp-
andi móti manni með sömu lipurð-
inni og sama fjörinu.
Páll hefur líka lifað tímamót í
sögu skáldskaparins hjer á landi.
Hann hefur breytt stefnu og feing-
ið ný efni til meðferðar eftir að
Páll varð fulltíða maður og smekk-
urinn er annar nú alment en á
ýngri árum hans. Þá var öld ljóða-
bréfanna og yrkisefnið í þeim var
hjá öllum samskonar og í ljóða-
brjefum Páls. Þau heyra til liðna
tímanum, nema þau eru vafalaust
betur kveðin en flest eða alt annað
sem ort hefur verið af því tægi.
Páll hefur klætt mörg af alþýðleg-
ustu yrkisefnum eldri tímans í list-
búníng samkvæmt nýrri tímans
kröfum.
Jón Ólafsson segir, þar sem
hann lýsir kveðskap Páls í formál-
anum fyrir þessu bindi - og sú
lýsíng virðist mjer ágæt, það sem
hún nær - að það sem geri Pál
sjerstæðan meðal íslenskra skálda
sje það, að hann sje eiginlega ís-
lenskt alþýðuskáld, en jafnframt svo
listfeingt, að hann verði um leið
skáld allrar hinnar íslenkur þjóðar;
hann eigi eiginlega eingan keppi-
naut í sinni grein.
Hjer á Jón við lausavísur Páls og
ýms tækifæriskvæði, sem flogið hafa
óprentuð út um landið og einn hef-
ur lært áf öðrum. Þessi kveð-
skapur er gamall hjer á landi og
þjóðin er honum svo innlífuð, að
allir taka undir það lag sem þar er
súngið. Þíngmennirnir kveða í þíng-
salnum, smalarnir uppi í fjallahlíð-
unum og sjómennirnir úti á fiski-
miðunum. Það er því svo lángt
frá því, að Pál vanti hjer keppi-
nauta, að hann einmitt sýngur
snjallast það lagið sem allir æfa
sig á. Öll þjóðskáldin okkar hafa
meira og minna slegið þessa streingi,
reynt að stæla þennan kveðskap.
Eða, eru ekki þessar vísur bein-
línis blóð af hans blóði, þótt þær
sjeu ortar af Jónasi Hallgrímssyni?:
Hóla bítur hörku bál,
hrafnar jeta gorið,
ritlingarnir týna sál,
tarna er ljóta vorið.
o. s. frv. Eða þessi vísa eftir
Steingrím:
Grundin vallar glitruð hlær,
glóir á hjallarinda,
sólarhalla blíður blær
blæs um fjallatinda.
Um margar vísur af þessu tægi
væri eingum hægt að segja, sem
ekki vissi það áður, hvort þær
væru fremur ortar af einhverju af
þjóðskáldum okkar, eða þær væru
eftir einhvern alþýðuhagyrðíng úr
besta flokki. Því höf. hafa reynt
að ná sjerkennileik þessa svokall-
aða alþýðukveðskapar á fremsta stigi.
Í kvæðum Jóns Þorlákssonar, Kr.
Jónssonar o. fl. er ekki lítið af
þessu tægi. Og margir menn til
og frá út um landið hafa náð mikl-
um fimleik í því að kveða tæki-
færisvísur og stökur, án þess ann-
ars að komast svo lángt að verk
þeirra í heild sinni hafi verulegt
gildi fyrir bókmentirnar.
En þángað hefur Páll komist bæði
innan þessara takmarka og líka ut-
an þeirra. Og þar sem hann hefur
öðrum fremur tamið sjer þessa
kveðskapargrein, þá er hann með
rjettu talinn fulltrúi hennar í bók-
mentum okkar.
Það má segja um hana einsog
þjóðvísurnar gömlu og þjóðsögurn-
ar. Það sem lifir af þeim og geym-
ist eru verk einstakra manna, sem
þar hafa skarað fram úr. Þó verð-
ur því ekki neitað, að leingst hafa
komist í þessari grein einmitt þau
þrjú hin óskólageingnu skáld á
þessari öld sem við teljum með
höfuðskáldum okkar, Sigurður Breið-
fjörð, Bólu-Hjálmar og, fremur öll-
um öðrum, Páll Ólafsson. Samt
hef jeg hvergi vitað kviðlínga af
sama tægi og stökur þeirra Páls og
Bólu-Hjálmars í jalnmiklu uppá-
haldi og einmitt meðal íslenskra
stúdenta í Khöfn. En aftur á móti
hef jeg heyrt greinda alþýðumenn
hjer eystra segja, að það vært eing-
inn vandi að yrkja einsog hann
Páll, það gæti annarhver maður.
Og þar hafa þeir átt við tækifæris-
kvæðin og stökurnar.
En það lifa ekki síður mörg af
kvæðum Páls sem þó eiga keppi-
nauta í kvæðasöfnum nær allra ís-
lensku þjóðskáldanna, en þar á jeg
við ýmsar af náttúrulýsíngum hans.
Jeg efast um að nokkurt skáld hafi
kveðið betur en hann um íslenska
sumarið. Innilegar og frískar hef-
ur einginn gert það. Kvæði eins-
og »Litli fossinn«, »Ó, blessuð
vertu sumarsól« og fleiri af sama
tægi eru afbragð á sinni röð. Sum-
arfuglarnir íslensku hafa eingan betri
vin átt en Pál. þetta er úr einu
af fallegustu sumarkvæðum hans,
sem enn er ekki tekið upp í safnið:
»Kveddu spói kvæðin þín,
kveddu blessuð lóan mín,
þið hafið fyrri súngið saman,
sýngið leingur, þetta er gaman«.
Eða:
»Sólskríkjan mín situr enn á sama steini
ég hlær við sínum hjartans vini,
honum Páli Ólafssyni.
Kvæðunum til Ragnhildar, konu
hans, hefur verið hrósað mikið eins-
og þau eiga skilið. Í þessu síðara
bindi eru þau enn töluverður kafli,
en ekki jafnast þau þar yfirleitt við
hitt, sem á undan er komið. Síð-
asta vísan er góð:
»Læt jeg fyrir Ljósan dag
ljós um húsið skína,
ekki til að yrkja brag
eða færa neitt í lag,
heldur til að horfa á konu mína«,
Kaflinn »Um sjálfan sig« hefði
ekki áttað vera sjerstakur. Fyrst
og fremst eru mörg kvæði til og
frá í bókinni, sem ekki er gott um
að segja, hvort þau ættu þar heima
eða ekki, og svo er sú sjálfslýsing
sem þar kemur fram mjög einhliða.
Þau kvæði og vísur eru flest um
ellimörk og veikindi. 176
Drykkjuvísnakaflinn er í þessu
bindi miklu styttri en í hinu fyrra.
Þar voru sum af allra bestu kvæð-
um Páls. Og það er ófyrirgefan-
legt smekkleysi eða bindindisof-
stæki sem komið hefur fram í sum-
um ritdómum, sem jafnvel hafa vilj-
að draga svart stryk yfir þann kafl-
ann. En mörg af þeim kvæðum
verða ekki strykuð út úr minnum
manna með hægu móti. Það er
einmitt í Bakkusarkvæðunum sem
Páll nýtur sín best sem »húmoristi«.
En í stað þess, að þessi kaflinn
er hjer styttri en í fyrra bindinu,
er nú í síðara bindinu kafli með
nýu efni, en það eru kesknisvísur,
eða skammakvæði, ef menn heldur
vilja kalla það svo. Á þann kafla
þarf að minnast nokkuð, af því
að það er svo sem sjálfsagt að
fólki finnist að það verði að láta
svo sem slíkt hneixli sig, ekki síð-
ur en Bakkusarkvæðin áður. En
það sem jeg finn að þeim kafla er
það, að hann er altof stuttur. Páli
lætur betur en öllum öðrum að
kveða keskni, háð og skammir,
nema ef vera skyldi Bólu-Hjálmari,
en Páll er ekki eins óheflaður og
grófur og Hjálmar. Það er oft svo
mikil list í skammavísum Páls, að
það væri synd við íslenskar bók-
mentir að grafa þær í gleymskunn-
ar myrkri. Og þjóð, sem kaupir
blaðasnepla fulla af lubbalegustu
klaufaskömmum, ætti að þola skamm-
irnar þegar þeim er komið fyrir
með fyndni í smellnum vísum. Ann-
ars eru fáar af Skúms-Vísunum vel
valdar sem sýnishorn af þessum
kveðskap Páls. Síðari flokkurinn,
Skussa-Vísurnar, eru aftur á móti
flestar listavel gerðar. Og það
er þetta sem rjettlætir framkomu
þeirra. Ef ekkert væri við þær
annað en það, að þær væru skamma-
vísur, þá væru þær rjettlausar í
Ljóðasafni, sem auðvitað á eingaungu
að taka tillit til bókmentalegs gild-
is þess sem það flytur lesendunum.
En það er öðru máli að gegna með
skammavísur Páls. Slíkt lesa menn
til þess að njóta fyndninnar og list-
arinnar hjá höfundinum, án þess
að líta til þess, eða hugsa um, hver
fyrir verður. Kvæðasafn Bólu-
Hjálmars misti mikið, ef úr því
væri kipt öllum skammavísunum. Í
næsta bindi af kvæðum Páls ætti
þessi kafli að verða auðugri.
þetta annað bindi af kvæðum
Páls er ekki jafnríkt hinu fyrra af
verulega góðum kvæðum, en aftur
hefur þetta bindi það fram yfir hitt,
að hjer eru færri kvæði áður kunn
og prentuð. Eitt kvæði, bls. 252
er af ógáti prentað í báðum bind-
unum.
Flutningur á streing.
Herra ritstjóri! Þjer báðuð mig
um daginn að gefa yður skýrslu
um vírþráðinn, sem jeg fjekk í fyrra
frá Noregi, og hef brúkað í sumar
til að flytja á hey.
Jörðin, sem jeg flutti á fyrir
nokkrum árum, er með stóru landi,
víðáttumiklum slægjum og oft sæmi-
lega góðum, en þar hagar þannig
til, að meiri parturinn af þeim er
á fjalli sem liggur á að giska 1000-
1600 fet yfir sjó, og fyrir fullum
helmíngi af þessum eingjum er
100-150 feta hátt hamrabelti eftir
fjallsbrúninni ofan við dalinn. Hey-
flutníngur er því erviður. Það
hafði dálítið verið flutt eftir slæm-
um vegi ofaní dalinn hjer lángt
innfrá og svo úteftir dalnum, en
alloftast hafði heyið verið sett sam-
an á bjarginu híngað og þángað,
en á vetrin þurfti að bera upp poka,
láta heyið í þá og velta ofan. Varð
helst að gera það þegar snjór var
sem mestur. Var það bæði ervitt
og hættulegt, því þá gat verið snjó-
flóða hætt. Annað árið sem jeg
var hjer braust jeg í því að gera
veg hjer ofan af Múlanum rjett fyr-
ir utan bæinn. Þar hafði aldrei
verið farið með hesta áður, hvorki
upp eða ofan. Jeg flutti þar ofan
nokkuð af heyi árlega, en það var
tafsamt og kom við hestana og
mennina. Nú er tjald og vistir flutt
um þennan veg þegar verið er að
heyja hjer efra, en áður þurfti að
flytja það um hinn veginn, fyrst um
dalinn og svo út fjallið aftur og var
það miklu lengra.
Jeg hafði heyrt að í Noregi hefðu
menn vírstrengi af fjallabrúnum og
ofan í dalina og rendu eftir þeim
sverði og timbri. Jeg fór þá að
hugsa að þetta mætti eins hjer og
lángaði til að fá upplýsíngar um það,
en það drógst. Svo þegar Þorv.
Thoroddsen ferðaðist síðast um
Austurskaftafellssýslu og vestur með
Jökli til Snæfels og þaðan út í
Fljótsdal (Norðurdal), þá hafði hann
sagt að hjer ætti að vera streing-
ur til að flytja á hey einsog væri
í sumum öðrum löndum, en í Norð-
urdal er líkt landslag og hjer. Nú
fór mig fyrst fyrir alvöru að lánga
til að fá upplýsíngar um þetta.
Jeg bað þá Guðmund Hávarðs-
son,. sem þessi árin var oft í för-
um milli Noregs og Íslands, að út-
vega mjer upplýsíngar um notkun
þessara flutníngsþráða og síðar að
panta fyrir mig þráðinn. Sá þráð-
ur, sem jeg fjekk, er að ummáli
3/4 úr þuml., eða líkur gildu snæri.
Það er einjárnúngur (ekki snúinn
saman úr fleiri þáttum), 800 meter
á leingd (um 424 faðma), vegur
330 pd., kostar 50-60 kr. Hann
er spunninn á Skotlandi.
Útbúnaðurinn er þannig: Þráð-
urinn er bundinn um stóran, jarð-
fastan stein a bjargsbrúninni, en
að neðan á túninu eru tvíhlaðnir
grjótveggir um 2 ál. á leingd með
2 ál. millibili. Á milli grjótveggjanna
og út í þá er sívalur rekaviðar-
drumbur með krossgötum í gegn
út við veggina; er svo streingurinn
undinn upp á með tveimur járn-
köllum sem settir eru í götin sinn
við hvorn enda og færðir á mis.
Endarnir á þvertrjenu sem streing-
urinn er undinn upp á leikur í
trjesperrum sem hlaðnar eru í vegg-
ina. Geta 2 menn vel spanað
streinginn. Á milli endastöðvanna
eru 400 faðmar og alstaðar eru und-
ir hann frá jörðu margar mann-
hæðir, en þó er ekki hátt undir
hann neðan til, niður við túnið, því
trjeð sem hann vindst upp á er
ekki nema fet frá jörðu; taka því
baggar niður 2 til 3 faðma frá
spilinu og hrökkva af streingnum
um leið. Hjólið sem bagginn er
heingdur neðan í er á stærð við
nokkuð stórt hafaldahjól í vefstól
en nokkuð þykkra, um I 3/4 þuml.
í þverm. og fullan hálfan þuml. á
þykt. Það er sett í járnsvipt (jeg
brúka til þess sterkt girði), bagg-
anum er svo annaðhvort krækt á
strókinn í neðri endanum eða hann
er bundinn í augað á honum; er
svo hjólið látið með bagganum
neðan í á streinginn þannig að
skora í hjólinu sje á streingnum;
bagganum er svo slept og er ekki
hætt við að hann fari af fyr en
hann tekur niðri skamt fyrir of-
an spilið eíns og jeg áður gat um.
Ef sviftin er smíðuð hjer þá er
best að annar hlíðarbarmurinn taki
ekki nema ofan á móti brúninni á
hjólinu eða varla það, en hinn er
hafður heill og annaðhvort beygt
auga á neðri endann eða hafður
krókur til að krækja bagganum á
en því er haft opið öðru megin að
bagginn með hjólinu geti hrokkið
af. Jeg pantaði nokkur hjól frá
Noregi í sumar óuppsett. Ekki
veit jeg vel um verð á þeim.
Jeg hafði við heyskap uppi á múl-
anum 2 karlmenn. og 2 kvennmenn
í tæpar 4 vikur. Þegar bundið var
þurfti annar þeirra að binda og hinn
að flytja að streingum. A þessum
tíma fengust 260 heimflutníngar eða
520 baggar sem settir vóru ofan á
strengnum. Aldrei var settur nema
baggi á hann í einu, en hann var
ekki lengur en 40 sekúndur á leið-
inni þessa 400 faðma. Það hefði
ekki heyast þetta á þessum tíma
með því að flytja það ofan og jeg
hefði ekki lagt út í það að flytja
jafnmikið hey ofan á 5 hestum. Jeg
tel því talsverðan hagnað við þetta
fyrsta árið, en hann getur orðið meiri
seinna. Næsta ár lángar mig til að
flytja allt upp á streingnum sem upp
þarf að flytja, reypi og vistir o. s. frv.
Jeg hef nú tekið fram það helsta
þessu viðvíkjandi, en væri einhver
sem vildi reyna þetta, en gæti þó
ekki skilið nægilega það sem hjer
er sagt, þá er jeg fús að gefa hon-
um betri upplýsíngar.
Af því jeg held að þetta flutníngs-
færi geti allvíða komið að góðum
notum hjer á landi og sje meira að
segja nauðsynlegt, þá væri gott að
hin blöðin vildu taka skýrslu þessa.
Þorgerðarst. í Okt. 1900.
Baldvin Benediktsson.
Röddin úr klafanum.
Það er síður en svo að þær hafi
verið af »fyrstu sort« andlegu vör-
urnar sem Austra hafa verið send-
ar af Vopnafirði í haust, en þó
tekur nú út yfir alt. Björn á Há-
mundarstöðum leysir frá skjóðunni
í síðasta tbl, 10. þ. m. Það er
náúnginn, sem gefið hefur út veð-
brjefið, sem prentað er í Bjarka,
en kvað vera skjólstæðíngur Ólafs
Davíðssonar og hafa verslunarstjór-
ans sjerstöku hylli. Bjarki hefur
ekki með einu orði blandað honum
inn í þetta mál manntetrinu;
og vildi helst ekkert þurfa að skifta
sjer af honum, enda er innlegg
hans í málið eitthvað af því aum-
asta sem hugsast getur.
Það er eitt fyrir sig, að maður-
inn er alls ekki sendibrjefsfær. En
látum það nú vera, ef nokkur við-
leitni sæist þá hjá honum til þess
að skrifa eitthvað af viti, eða ef
einhversstaðar skilníngsneista
bakvið alla froðuna og vaðalinn. En
það er varla því að heilsa. Ójú;
hann skýrir frá að Ólafi Davíðs-
syni hafi farist vel við sig eftir
fjárskaða, sem hann varð fyrir, fyrir
þremur árum, og dettur Bjarka
í hug að reingja það. Svo segist
hann græða árlega 400-500
kr. á því að versla við Ö. &.
W. á Vopnafirði í samanburði við
það, ef hann verslaði t d. hjer á 177
Seyðisfirði, en einga tilraun gerir
hann til þess að sýna í hverju sá
gróði sje fólginn. Líklega hefur
Ólafur, vinur hans, reiknað þetta
út fyrir hann og Vopnfirðínga og
ætti nú Björn að gera honum þann
greiða að útlista fyrir almenníngi,
hvernig þessu sje varið, úr því að
Ólafur hefur verið svo hæverskur
að gera það ekki sjálfur. Loks
skýrir hann frá, að hann eigi eitt-
hvert lítilræði fyrir utan það sem
veðsett er versluninni og hefur,
að því er sjeð verður, ekki meiri
skilníng á veðsetníng sinni en svo,
að hann hugsar, að ef veðið hrökkvi
ekki fyrir skuldinni, þá verði versl-
unin að bíða skaðann, en ekki
sjálfur hann. En hann er jafn-
skuldbundinn til þess að versla að
öllu leyti við Ö. & W. eftir sem
áður, þótt hann segi versluninni
»að hirða veð sitt«,svo framarlega
sem veðið hrekkur ekki til, eða
svo leingi sem nokkuð stendur eftir
af skuld hans við verslunina.
ósannindi eru það í greininni,
að aðeins 46 kindur sjeu veðsettar
af 100;. veðbrjefið telur 96.
Fleira ekki á þeirri grein að græða.
En í bróðerni er rjett að benda
Austra á, að hann gerir eingum
gagn, en Austfirðíngum yfir höfuð
skömm með því að vera að bera
út annað eins dæmalaust Hotten-
totta-rugl og þessi grein er.
Búnaðarsýningin i Odense.
Eftir Sigurð Sigurðsson.
Jeg geri ráð fyrir að lesendur
Bjarka hafi búist við framhaldi af
því, sem eg byrjaði að skrifa um
sýnínguna í Odense í sumar. Jeg
ætlaði líka að bæta einhverju við
það, en hefi ekki gefið mjer tíma
til þess fyr en nú að blaða í minnis-
bókinni og tína þar úr það sem jeg
teiknaði hjá mjer um sýnínguna.
Jeg veit það vel, að það verður varla
svo, að talist geti til lærdóms eða
uppbyggíngar, en ef til vill betra
en ekkert fyrir þá, sem ekkert hafa
sjeð eða heyrt af því, sem hjer er
um að ræða. Og sjáum nú til hvað
segist.
I fyrsta kaflanum nefndi jeg víst
flestar deildir sýníngarinnar á nafn
og hvað hver þeirra hafi yfirleitt
inni að halda.
Nú endurtek jeg það að nokkru
leyti, um leið og jeg minnist á það,
er jeg tók síðar eftir, er jeg skoð-
aði hverja deild sýningarinnar sjer-
staklega nokkuð gjörr en, við fyrsta
yfirliti.
Öll sýníngin er að sögn í mun
stærri stíl en nokkur samskonar sýn-
íng hefir verið í Danmörku, af þeim
17 sýníngum fyrir alt landið, sem
haldnar hafa verið á undan henni.
Hin síðasta var haldin í Randers
árið 1894.
Fyrst minnist jeg á húsdýrasýn-
ínguna. Hún var þeim mun stærri
en hin síðasta, að í Randers voru
sýnd 851 naut, 483 hestar, 97 svín
og 68 kindur; en nú í Odense 1241
naut, 524 hestar, 320 svín og 120
kindur.
Gripirnir voru yfirleitt mjög væn-
legir, enda hafa Danir hvorki spar-
að fje nje fyrirhöfn til að bæta hús-
dýr sín, einkum um undanfarna ára-
tugi.
Nautin voru flest af «rauða kyn-
inu danska», sem er útbreitt yfir
eyjarnar og suðurhluta Jótlands og
jóska kyninu, sem er svartflekkótt
að lit.
Nautpeníngurinn er yfir höfuð
talsvert stærri en naut eru hjer á
landi, einkum eru tarfarnir stórir
mjög, enda eru þeir látnir ná full-
um þroska, en ekki hafðir ársgaml-
ir til undaneldis og síðan lógað,
eins og hjer er alvanalegt að gera
Milli 40 og 50 naut af hinu svo-
nefnda »stutthyrnta kyni» voru einnig
sýnd. Það er innflutt frá Englandi
til Jótlands, en fær þar ekki mikla
útbreiðslu. Danir telja betra að bæta
húsdýr sín með innlendum undan-
eldisdýrum en útlendum. Sumir bol-
arnir voru stórir vexti. Einn þeirra
var t. d. um 4 álnir að lengd, nær
því 2 1/2 al. að hæð á herðabein og
3 1/2 alin að ummáli aftan við bóga.
(Sjá meira am nautpeningsrækt i
Danmörku í ritgerð Sig. búfræðíngs
Sigurðssonar í Búnaðarritinu þ. á.
Jósku hestarnir eru sjerstaklega
mikilfeinglegar skepnur. Jeg mældi
einn þeirra lauslega og var hann 4
álnir að leingd og 2 áln. og 3
kvartil á herðakamb.
Friðriksborgarkynið er minna og
einkum eru hinir svonefndu hálfblóðs-
hestar grennri að mun, en háir og
lángir. Nokkrir hestar voru einnig
sýndir frá Noregi og Svíþjóð.
Svensku hestarnir eru háir og lángir,
en grannir vexti; aftur eru norskir
hestar af «fjarðakyninu» miklum raun
minni, en þreklega vaxnir og mikið
fallegir.
Að lit eru hestarnir að mestu ein-
litir, jarpir, rauðir, brúnir, dökk-
gráir; sumir blesóttir, stjörnóttir og
sokkóttir, en eingir skjóttir á íslenska
vísu. Norsku hestarnir voru flestir
bleikir.
Danskir hestar eru í háu verði;
er algent að hestar sjeu seldir um
1000 krónur og valdir graðhestar
frá 10 til 16 þúsund krónur. Sagt
var að 75 þús. krónur hefðu verið
boðnar í hestinn sem fjekk hæst
verðlaunin í Odense í sumar. En
slíkt eru öfgar, líkt og við byðum
1000 kr í ísl. reiðhest.
Frh.
Seyðisfirði.
Veðrið. Á Fimtudaginn var gekk í
stórhríðar með ákafri fannkomu og
stormi en litlu frosti og snjóaði nær
uppi stöðugt fram á Mánudagsnótt. Síð-

an hafa verið stillur og frostleysi, en
mikill snjór er kominn og jarðlaust nú
sem stendur.
I veðrinu fyrir helgina urðu hjer tals-
verðar skemdir, bryggjur brotnuðu bæði
hjá Thostrup og Imsland og á Vest-
dalseyri og nokkrir bátar skemdust.
Skrokkurinn af »Royndin frida« er
nú kominn inn að Liverpoolsbryggjunni,
þar sem hann var ætlaður handa skip-
um til að leggjast við. þeir lyftu hon-
um loks upp með tunnum og reru hann
síðan inneftir, Jón Lúðvíksson og Sveinn
Jónsson á Eiríksstöðum, en áður hafði
Heimdallur og fleiri gufuskip reynt að
ná honum út, en ekki tekist það.
Jarðarför Ólafs óðalsbónda Sigurðs-
sonar á að fara fram á morgun.
Þorsteinn Jónsson, kaupmaður Borg-
firðínga, heldur á morgun fund með
Úthjeraðsmönnum til þess að ræða um
stofnun nýrrar verslunar við Selfljótsós.
Bestur og heilnæmastur
drykkur er
Fry's Cocoa
(Kakaó)
fæst í bókverslan
L. S. Tómassonar
EPLI.
KARTØFLUR.
komu nú með »Agli» í Watnes
verslun.
Seyðsif. 25. Okt. 1900.
Jóhann Vigfússon.
Duglegur, æfður og lip-
ur verslunarmaður getur
feingið góða og vel launaða stöðu,
sem forstöðumaður fyrir vínverslun
á Seyðisfirði, frá 1. Jan. 1901. -
Til þess að fá stöðuna verður um-
sækjandi að vera bindindis-
maður. - Menn snúi sjer til
kaupmans Andr. Rasmussens
á Seyðisfirði fyrir 1. Desember þ. á.
Ágætt
íslenskt saltkjöt
fæst við Wathnes verslan.
Seyðisfirði 23. Júní 1900
Jóhann Vigfússon.
Alla þá sem enn eiga mjer
óborgaða beitu frá í sumar, bið
eg að borga mjer hið fyrsta.
Seyðisfirði 14. Seft. 1900.
Jóhann Vigfússon.
Orgelharmonia
hljómfögur, vönduð og ódýr
frá 100 kr. frá hinni víðfrægu
verksmiðju Östlind & Almquist í
Svíþjóð, er hlotið hefur æðstu
verðlaun á fjöldamörgum sýníngum
víðsvegar út um heim, og ýms
önnur hljóðfæri útvegar L. S. Tóm-
asson á Seyðisfirði.
Þeir sem hafa tekið Íslendínga-
sögur hjá Runólfi á Hafrafelli vitji
nú til hans Grettlu og Þórðarsögu
Hreðu.
Munið eftir að ullarvinnuhúsið
„HILLEVAAG FABRIKKER“
við Stafángur í Noregi vinnur besta, fallegasta, og ódýrasta fataefnið,
sem hægt er að fá úr íslenskri ull, einnig sjöl, gólf- og rúmteppi; því
ættu allir sem ætla að senda ull til tóskapar, að koma henni sem allra
fyrst til einhvers af umboðsmönnum verksmiðjunnar.
Umboðsmennirnir eru:
í Reykjavík herra bókhaldari Ólafur Runólfsson.
- Stykkishólmi - verslunarstjóri Ármann Bjarnarson.
- Eyjafirði - verslunarm. Jón Stefánsson á Svalbarðseyri,
- Vopnafirði - kaupmaður Pjetur Guðjohnsen.
- Breiðdal - verslunarstj. Bjarni Siggeirsson.
Aðalumboðsmaður Sig. kaupm. Johansen, á Seyðisfirði.
Brunaábyrgðarfjelagið
»Nye danske Brandforsikr-
ings Selskab«
Stormgade 2 Kjöbenhavn.
Stofnað 1864 (Aktiekapital
4,000,000 og Reservefond 800,000).
Tekur að sjer brunaábyrgð á
húsum, bæjum, gripum, verslunar-
vörum, innanhúsmunum o. fl. fyrir
fastákveðna litla borgun (premie),
án þess að reikna nokkra borgun
fyrir brunaábyrgðarskjöl (police(
eða stimpilgjald.
Menn snúi sjer til umboðsmans
fjelagsins 4 Seyðisfirði
ST. TH. JÓNSSONAR.
Alfatnaður, yfirfrakkar, regnkáp-
ur - buxur bláar á 6 krónur.
Alt með 10% afslætti á móti pen-
íngum í verslan
Sig. Jóhansens.
Úrgángsfisk
selur
Garðar.
SELSKINN hert, vel verkuð eru
vel borguð við Wathnes verslan.
Seyðisfirði 23. Júní 1900.
Jóh. Vigfússon.
Mjólkurskisvinduna
Alexandra
geta skiftavinir mínir pantað hjá mjer
með bestu kjörum.
Seyðisfirði 28. Mars 1900.
Sig. Johansen.
Eigandi: Prentfjel. Austfirðínga.
Þorsteinn Erlingsson,
Ritstj.:
Þorsteinn Gislason.
Ábyrgðar. þorsteinn Erlingsson.
Prentsmiðja Bjarka.

Þar rísu múrarnir lóðrjettir upp úr hafinu. Verðir höfðu verið
settir þar á múrana einsog annarsstaðar, en þó bjuggust Spán-
verjar síst við atlögu þaðan. Nóttin var koldimm og hafið, lá-
dautt. En einmitt meðan bardaginn var sem ákafastur við að-
alverkin, heyrðu verðirnir við Carmenvíkina áraskvaldur þar niðri
fyrir. Ljós voru undir eins kveykt á múrunum og trumburnar
barðar til merkis um að þar væri liðsþörf, en af því að allir höfðu
nóg með að verjast þar sem þeim var skipað, skeytti einginn
því. Loks kom don Francisco þar með flokk sinn; þeir komu
sýngjandi og hrópandi og hlupu strax upp á múrinn. Það mátti
heldur ekki seinna vera. Stigarnir voru fastir og Frakkar
komnir upp. Þeir voru af herskipunum sem lágu úti fyrir og
fremstur allra gekk liðsforingi einn. »Fram, fram, fyrir Frakk-
land!« kallaði hann.
Don Francisco þekti málróminn frá því er herskipið náði
honum á hafinu, Það æsti hann enn meir. »Fram, fram, fyrir
Spán!« drundi hann á móti. Og í sama bili valt offíserinn
fram af múrbrúninni og niður í hafið.
Þeir don Francisco hröktu Frakka ofan aftur með hnífum
og skammbyssu. En nýir og nýir stigar komu upp og
orustan varð harðari og harðari. Loks kom hjálp frá virkjunum.
þeir sem þaðan komu voru bæði þreyttir og sárir, en börðust
þó einsog Ljón. Múnkur einn lá á hnjánum þar á múrnum og
baðst fyrir upphátt og það gaf mörgum nýa krafta. Stigar
Frakka hrundu hver eftir annan í sjóinn. En svo fór að Spán-
verjar urðu nær allir máttlausir af sárum og þreytu nema don
Francisco og flokksmenn hans. Þeir vörðust allir einsog óðir
menn. Korði don Franciscos var alblóðugur upp að handgripi,
tígulknífurinn eins. Hendur hans og andlit var alblóðugt. Hann
109
mennirnir í sífeldum veisluglaumi inni í borginni, annaðhvort til
þess að eyða tímanum og dreifa hugsununum, eða af því að
þeir voru hræddir um að auðæfi sín mundu þá og þegar lenda
í höndum fjandmannanna, og því væri rjettast að njóta þeirra
sem best meðan tíminn leyfði. Þar voru haldin nautaöt og
hanaöt, dansleikir og drykkjuveislur. Hið dýrasta Máravín
freyddi í glösunum og dögunum var drekt í ástum og unaði og
öðrum hinum ljúfustu lystisemdum.
Almúganum var heldur ekki gleymt. Að minsta kosti gerði
don Francisco það ekki; hann sparaði ekkert til þess að hefna
sín á »frönsku hundunum«. Eina veislu hjelt hann í höll sinnti
Calle del Rosaríó, og varð sú veisla síðar fræg um allan Spán.
Salirnir voru tjaldaðir skrautofnum dúkum frá Indíalandi og yfir
borðin voru breiddir silkidúkar; borðbúnaðurinn var úr skíru
gulli og sögurnar sögðu jafnvel að gulldusti hefði verið stráð
yfir rjettina. Kertaljós brunnu hvervetna í silfurstjökum, svo
að hvergi bar skugga á. Til veislunnar var öllu helsta fólkinu
í Cadiz boðið. þjónarnir sem tóku á móti gestunum voru í
gulli lögðum einkennisbúníngum og með hvítar hárkollur. Glösin
voru fylt, tæmd og fylt aftur og kætin og fjörið óx með hverri
mínútu. Lífið og gleðin logaði í hverju auga og ómurinn af
fallbyssuskotunum ljek að í eyrum veislugestanna einsog
dillandi ljúflíngslag.
Niðri á Plaza de mina, en svo heitir torg í Cadis þar sem
menn gánga á kvöldin sjer til skemtunar, hafði don Francisca
látið raða borðum og ljósum og þar var hið fínasta vín, sem á
Spáni fæst, skeinkt eftir hvers eins vild.
Vín á torginu, ljós í kirkjurnar, penínga handa dátunum -
Lifi don Francisco!
110
En alt í einu ómaði óp yfir alla borgina, sem yfirgnæfði
alt annað : »Fyrir Guð og Spán!«
Frakkar voru að brjótast upp á borgarmúrana.
Fallbyssuskotin drundu hvert á fætur öðru, alt var í upp-
námi, spreingikúlurnar brustu hver eftir aðra með ógurlegum
hvellum, ópin og óhljóðin heyrðust úr öllum áttum.
Don Francisco laut yfir borðkonu sína, kysti hana á háls-
inn og leit svo yfir veislusalinn. Þar var orðin dauðaþögn inni.
Hann stóð upp, greip glas sitt og kallaði: »Fyrir Guð og Spán!«
Svo kastaði hann bikarnum í marmaragólfið, dróg korðann
og hrópað til þjónanna: »Síðasta rjettinn fram á borðið«. Og
í sama bili var skákað fram á borðin stórum viðjakörfum full-
um af sverðum, tígilknífum og skammbyssum.
»Herrar mínir«, sagði don Francisco, »gjörið svo vel, velj-
ið úr rjettunum og fylgið mjer svo, hver sem þess óskar!«
Allir stóðu upp, og hrópuðu: »Fyrir Guð og Spán!«
vivan las senoras«, bættu sumir við, gripu veifur eða
handska frá kvenfólkinu og stúngu í barm sinn. »vivan las
senoras!«
Þeir hlupu út og kvenfólkið sat eftir þögult og óttaslegið
Þá gekk einn af þjónunum fram, hneigði sig fyrir donna Elvíru
og sagði: »Senora, við erum yðar auðmjúkir þjónar, en jafn-
framt þjónar föðurlandsins - leyfið okkur að fara líka og berj-
ast fyrir Spán -«
Donna Elvíra stóð á fætur; það kom roði í kinnarnar og
eldur í augun. »Farið í Guðs nafni«, sagði hún, »og dýrlíngar
himinsins sjeu með ykkur og Spáni.
Þ. e., lifi kvenfólkið.
111
»Viva Espana, viva donna Elvira!«
Svo hlupu þeir út, en kvenfólkið sat eitt eftir. Þar sátu
allar fegurstu, ríkustu og göfugustu konur og meyjar í Cadiz.
Fyrir lítilli stundu loguðu augun af lífsnautn og ástaþrá, en nú
slógu hjörtun eingaungu fyrir Spán, allar hugsanirnar snerust
um föðurlandið, elskaða landið, sem nú var í voða. Óminn af
hávaðanum úti og fallbyssudrununum lagði altaf inn. Ó, Guð, -
að þær skyldu vera kvenmenn -
Hávaðinn fór sívaxandi og ópin kváðu alstaðarvið: »Þeir
brjótast yfir múrana, inn í borgina, fram Spánverjar, fram!«
»Þarna«, hrópaði donna Elvíra og benti á vopnin í viðja-
körfunum; »fylgið mjer, Cadiz konur; Spánar dætur, komið
með mjer!«
Þær risu allar upp og geingu út á eftir henni.
Höll don Franciscos stóð tóm eftir; einginn var eftir til
þess að gæta gullsins, silfursins og gersemanna, og eingum
datt heldur í hug að hreifa hendi við því. Hvert mansbarn í
Cadiz hugsaði aðeins um eitt: að verja borgina, verja Spán.
En bardaginn var harður. Alt í kríng skot og óp og
dauðastunur. Menn geingust á, maður móti manni og börðust
með korðunum. Frakkar komu stigunum að og brutust upp á
múrana, en leingra komust þeir ekki. »Fyrir Guð og Spán«,
æptu þá Spánverjar og ráku þá öfuga ofan aftur með sverðum,
korðum og hnífum; stigum Frakka var kastað niður einum eftír
annan og mönnunum með. Þeir lágu limlestir alt í kríngum
múrana.
En Frakkar sóttu fast á: Nýir stigar voru reistir upp jafn-
óðum og hinir fjellu og nýir menn brutust upp á múrana.
Hvergi varð þó bardaginn jafnákafur og við Carmenvíkina.

Því til sönnunar má geta þess, að
skömmu áður en jeg kom híngað, fóru
3 menn að velta ofan heyi, en þegar
þeir voru búnir fóru þeir ekki nógu
varlega, geingu út á skafl og ætluðu
yfir í kinn ofan við bjargsbrúnina; skafl-
inn sprakk og fór fram af bjarginu með
2 mennina en 1 sat eftir á snös á
brúninni, sem flóðið klofnaði um. Hina
2 sakaði ekki þó ótrúlegt væri þar sem
bjargið er efalaust yfir 100 fet á hæð.
Það var einmitt þar sem þráðurinn er nú.
Þegar 4 piltar hjeðan úr Fljóts-
dal fóru til Noregs á búnaðarskólann
Stend, skömmu eftir Dýngjufjallagosið
1875, þá voru þræðir þessir brúkaðir
þar C í Noregi.
