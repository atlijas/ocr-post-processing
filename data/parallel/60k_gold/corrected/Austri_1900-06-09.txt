Koma út 3 1/2 blað á mán. eða
42 arkir minnst til næsta
nýárs; kostar hér á landi
aðeins 3 kr., erlendis 4 kr.
Gjalddagi 1. júlí.
Uppsögn skrifleg bundin við
áramót. Ógild nema, kom-
in sé til ritstj. fyrir 1 októ-
ber. Innl. augl. 10 aura
línan, eða 70 a. hver þuml.
dálks og hálfu dýrara á 1.
síðu.
X. ÁR.
Seyðisfirði, 9. maí 1900.
NR 20.

Verzlun H. Th. A. Thomsens
í Reykjavík
hefir stærri og margbreyttari vörutegundir en nokkur önnur verzlun hér á
landi.
Verð á vörunum er mjög lágt í samanburði við gæði þeirra.
Islenzkar vörur eru þar keyptar hæsta verði fyrir peninga og vörur.
Hin mikla umsetning er beztur vottur þess, að kaupendum þykja viðskiptin
góð, enda er vandaður og góður frágangur á öllum vörunum.
Í Pakkhúsdeildinni
eru 4 pakkhús troðfull af allskonar utanbúðarvörum.
Í gömlu búðinni
eru seldar allskonar nýlenduvörur.
í vín og tóbaksdeildinni
eru endar margar tegundir af vindlum og áfengi.
Í glervarningsdeildinni
selst hið alkunna Postulin, Leir og Glervara. Eldhúsgagnadeildin og Basar-
deildin með allskonar járnvörur, leðurvörur, glisvarning og skriffæri o. fl.
Vefnaðarvørur eru seldar í 4 herbergjum niðri. En fataefni, stígvél, hatt-
ar, lintau og nærfatnaður fyrir karlmenn, er selt í 5 herbergjum uppi.
Erindsreki verzlunarinnar tekur mál af karlmannafötum og hefir með sér
sýnishorn af allskonar vefnaðarvöru.
Nýlega hefir verið stofnuð ný deild í verzluninni, er kallast
Kjallaradeildin,
þar sem settar eru upp vélar til gosdrykkjargjörðar og ölaftapningar, stærri
og vandaðari en samskonar vélar annarstaðar hér á landi. Verð og gæði á
þessum vörum er betra en annarstaðar hér á landi.
Erindsreki verzlunarinnar með strandferðaskipinu „Hólar“ herra P. V.
Biering, gefur frekari upplýsingar um verzlunina og tekur á móti pöntunum
og borgun fyrir seldar vörur.
Allt fæst í Thomsens búð!
Saltfisk stóran og smáan
kaupir Ásgeir Sigurðsson kaupm.
í Reykjavík,
hér á Austurlandi nú í sumar. Fiskinum er veitt móttaka á flestum fjörðum
hér eystra og borgaður í peningum jafnóðum og hann er afhentur.
Undirskrifaður H. J. Bartels verður með „Hólum í suðurleið skipsins
og gefur hann nákvæmari upplýsingar þessu viðvíkjandi.
Staddur á Seyðisfirði þ. 21 mai 1900.
pr. Ásgeir Sigurðsson
H. J. Bartels.
AMTSBÓKASAFNIÐ á Seyðisfirði
er opið á laugardögum frá kl. 4-5 e. m.
Leiðrétting.
A hinni minni dönsku ferðaáætlun
póstgufuskipanna þetta ár, hefir orðið
sú prentvilla í neðanmáls-athuga-
semdinni við CERES (10. ferð), að
komudagur þessa skips til Reykjavíkur
er þann 9. ágúst og burtfarardagur
austur um land h. 12, s. m., í stað
þess að
komudagurinn er áætlaður h. 7.
ágúst og
burtfarardagurinn er hinn 10. s. m
Þetta tilkynnist hinum heiðraða al-
menningi til að forðast misskilning.
Vigilantia.
Munið eptir því, að Vigilantia tekur
á móti bæði starfandi og ekki starf-
andi meðlimum hringinn í kring um
Ísland. Eyðublöð fyrir uppljóstranir
um ólöglega veiði botnverpinga fást
á lyfjabúðinni á Seyðisfirði.
Consul I. V. HAVSTEEN
Oddeyri Øfjord
anbefaler sin vel assorterede Handel
til Skibe og Rejsende.
Austri.
Þeir af kaupendum Austra, sem nú
í vor flytja sig búferlum eða hafa
vistaskipti, eru vinsamlega beðnir að
tilkynna það ritstjóranum sem fyrst.
Lesið
22. tbl. Austra með
mesta athygli!
Takið nu einu sinni
eptir!
Undirskrifaður, sem hefi tekið náms-
próf við búnaðarskólann í Ólafsdal,
býð hérmeð Héraðsbúum og öðrum
nærsveitamönnum að mæla fyrir þá á
næsta hausti allskonar halla- og hæð-
armál viðvíkjandi vatnsveitingum og
sömuleiðis flatarmál, fyrir sanngjarna
borgun. En semja verða þeir við mig
fyrir ágústmánaðarlok n. k.
Þess skal hér getið, að eg hefi ágæt
mælingaverkfæri.
Vallanesi, 28. maí 1900.
Bjarni Eiríksson.
Otto Wathnes minnisvarðinn.
Höfðingleg gjöf.
„Hérmeð gef og afhendi eg í hendur
formanns minnisvarðanefndarinnar yfir
Otto Wathne, ritstjóra Skapta Jóseps-
sonar grunninn undir minnisvarðann, við
brúna yfir Fjarðará, sem umboðsmaður
eigenda Fjarðar, Fjarðarsels og Odda-
landa í Seyðisfirði, og skal hin gefna
lóð undir minnisvarða hins látna heið-
ursmanns vera gjöf okkar eigenda
nefndra jarða til minnisvarðafyrirtæk-
isins.
Fjarðarseli, 27. maí 1900.
Vigfús Ólafsson.
(Umboðsm. eigenda jarðanna.)
Vitundarvottar:
Sveinn Davíðsson
Vigfús Jónsson."
Hérmeð þakka eg hinum heiðruðu
gefendum í nafni minnisvarðanefndar-
innar fyrir hina rausnarlegu gjöf á
grunninum undir minnisvarðann, er
vonandi er að verði sönn bæjarprýði,
svo ágætan stað sem hann hefir nú
fengið fyrir örlæti og höfðingskap
landeigenda.
Skapti Jósepsson.
formaður minnisvarðanefndarinnar.
Útlendar fréttir.

Ófriðurinn. Nú er sem öll ógæfa
sæki Búa heim, og hugrekki þeirra,
úthald og samheldi fari mjög hnignandi.
Verða þeir að þoka undan ofureflinu
lengra og lengra norður á Transvaal
og nokkrum stöðum gefast hersveitirnar
upp í hendur Englendingum, er áður
í stríðinu varla kom fyrir nema með
Cronje, heldur féllu þeir hver um annan
þveran, heldur en ganga á vald Eng-
lendingum.
Nú tekur og að bera á landráðum
jafnvel í sjálfum hernum. t. d. við
Mafeking, þar sem Búar í fyrstu vörð-
ust vel hjálparliði því, er Englendingar
höfðu sent til þess að leysa borgina
úr umsátrinu, svo það komst hvergi
nálægt borginni, og því síður inn í
hana. En svo gjörir einn foringi
Búa eina nóttina hlið á fylkingu þeirra
og hleypir Englendingum um það inn
í bæinn, svo umsátursherinn verður
að hörfa sem skjótast frá Mafeking,
er hann hafði setið um í 7 mánuði.
Í höfuðborg Transvaal, Præ-
toría, kvað hafa myndazt friðarflokkur,
sem segir að skuli hætta ófriðnum, því
úti sé nú öll von um sigur, og sumar
fregnir segja að þeir forsetarnir
Krüger og Steijn ætli að bera það
undir þjóðina, hvort hún vilji enn
halda stríðinu áfram, eða ekki. Enn
aðrar fregnir segja gamla Krüger
hafa sent Salisbury lávarði prívat
hraðskeyti og beiðist friðar.
Það er staðhæft að Búar muni
ekki ætla sér að verja höfuðborgina,
þar sem Englendingar mundu geta af-
króað allan herinn, ef þeir biðu þeirra
þar; heldur ætli þeir að verjast Eng-
lendingum síðast í Lydenborg
sem liggur þar norður í fjöllum 5000
fet yfir sjávarmál, umgirt á alla vegu
af þverhnýptum hömrum og mun þvi
nær óvinnandi, ef vistir eru þar nægar
fyrir.
En hljóti Búar þó loksins að lúta
fyrir ofurefli Englendinga, þá munu
flestir þeirra á því að lúta samt eigi
nú heldur yfirráðum þeirra, heldur
yfirgefa enn einu sinni hús og heimili
og eignir sínar í Transvaal, heldur
en láta Englendinga kúga sig, og fara
heldur lengra inn í landið til villiþjóða
og ónumins lands, og mun það þá
vera í þriðja skiptið! sem þessi,
litli þjóðflokkur neyðist til að flýja
óðul og eignir fyrir rán- og drottnunar-
girni og níðingskap Englend-
inga.
Mac Kinley og Hay, utanríkismála-
ráðgjafi Bandaríkjanna, hafa tekið við
sendinefnd Búa, en kváðust ekki geta
gjört meira fyrir þá, er Englendingar
ekki höfðu viljað þiggja milligöngu
þeirra, er þeir hefðu áður boðið
þeim.
Hinir útlendu erindsrekar, börn og
konur voru, er síðast fréttist (26 maí),
að búast frá Prætoria til Lyden-
burg.
Hulton herforingi hafði náð Botha,
foringja Búa, þó varla yfirherforinginn,
og nokkrum mönnum með hon-
um.
Broadmoor herforingi hafði náð
Lindley, aðseturstað Steijn forseta og
stjórnar Oraninga, en Steijn og stjórn-
in enn einu sinni bjargað sér þaðan
á flótta. NR. 20
AUSTRI
72
De Wet, einn af foringjum Búa,
hafði boðið Roberts að gefast upp með
1000 Búa, ef þeir fengju að fara heim
til búa sinna, en Roberts krafðist, að
þeir gengju skilmálalaust á vald
hans.
Það mælist mjög illa fyrir, að Eng-
lendingar sendu hetjuna Cronje og lið
hans til St Helena, þar sem loptslag
er mjög óheilnæmt og því sýkjast
Búar þar mjög almennt.
A vígvellinum í Suður-Afríku kvað
vera ógurlegt ástand og engu líft nema
rándýrum og hræfuglum, er fylla lopt-
ið með öskri og gargi, er þeir rífa í
sig hina deyjandi og dauðu hesta, er
þar liggja hrönnum saman og forpesta
loptið, og eigi örgrannt um að villidýr
og ránfuglar gjöri sér þar líka til góða
af valnum.
Voðalegt slys. Námusprengingin
við Schofield í Mormónafylkinu Útha,
hefir verið ennþá stórfeldari en fyrst
var frá sagt, og líklega orsökuð af að
kviknaði í gasi. Varð sprengingin svo
ógurleg, að fjallshnúkurinn yfir nám-
unni lyptist upp og stórbjörg og eikur
flugu langar leiðir, og ökumaður með
hesti og kerru sentist nær 200 áln-
um.
Nálægt 400 manns er talið víst að
hafi farizt þarna við þetta voðalega
tundurgos, og bærinn Schofield kvað
við af veini og gráti hinna eptirlifandi
náunga, en líkkistur komu í stórlestum
frá Salt Lake City til Scho-
field.
Frá Vardö í Norvegi hafa nýlega
farizt 5 bátar.
Voðaleg morð hafa nýlega verið
framin á farþegjaskipinu „Prinz Carl“
á Mälaren, þar sem einn farþegjanna
drap 6 menn og særði 8 hættulega.
Hafði lokað marga farþegja inni áður,
sem hann ætlaði svo síðar að drepa,
er hann hefði komið þeim fyrir, er
lausir voru. Morðinginn var vopnaður
með 2 marghleypum og morðkuta, er
hann byrjaði morðin með á skipstjóra,
sem hann rak í gegn í hjartastað
og drap eða særði hvað sem
lifandi varð fyrir honum; þannig
konu og 2 börn hennar. Og það er
eigi víst, hvar þessi ógurlegu hryðju-
verk hefðu endað, hefði eigi gufuskipið
„Köping“ borið þar að og sent menn
um borð í „Prinz Carl,“ sem þeir sáu
að eigi lét að neinni stjórn. Morð-
inginn komst samt undan, en náðist
þó síðan í grennd við Eskilstuna.
Tilgangur morðingjans var að ná í
peninga, er hann vissi að skipstjóri og
stýrimaður höfðu töluvert af á
„Prinz Carl.“
Hernaðarfjandmaðurinn.
Fyrir nokkru neyddist maður nokkur
að nafni Vagner, af góðum ættum,
til að vera hinn lögboðna tíma í her
Dana, sem var honum mjög á móti
skapi, því hann hataðist við alla her-
mennsku og styrjöld. Hann hlýddi þó
yfirboðurum sínum og bar ekki á
neinum sérlegum mótþróa hjá honum
meðan hann var í herþjón-
ustu.
Nú er hann laus úr henni og hefir
hann sent hermálastjórninni langt
registur yfir afbrot æðri og lægri
yfirmanna hersins á meðan hann var
þar, og sannað hina ófögru sögu sína
með vitnum, og er talið víst, að ýms-
um yfirmönnum verði alvarlega hegnt
fyrir afbrot þessi, er hafa valdið
miklu hneyxli í Kaupmannahöfn.
Hálfyrði til
Þorsteins Erlingssonar.

Loks kom þó svar til framkvæmd-
arstjóra C. B Herrmanns í Bjarka, og
er auðséð að stjórnin hefir geymt það
verk ritstjóra Þorsteini Erlingssyni,
er hún vissi æfðastan í að takast á við
sannleikann, enda sér þar hver maður,
að allar sakargiptir hans á C. B. H.
eru ennþá sem komið er, ástæðulausar
sakargiptir, miklu síður rökstuddar
en greinir C. B. H. í Austra, og fullar
af mótsögnum, eins og opt vill verða
er ósatt er sagt, og er þó blaðabróðir
vor hverjum ritstjóra æfðari í að
hagnýta sér kenningar Sophistanna.
En sú hlið málsins, er snýr að C.
B. H. er oss alveg óviðkomandi, hann
svarar fyrir sig sjálfur og ber alla
ábyrgð á greinum sínum í Austra, sem
hann er sjálfur einn höfundur að og
skrifaði hér sem „búsettur“ maður,
sem hann kvað sig vera, er bæjarfó-
getinn spurði hann um það fyrir rétti
21. mai, er hann borgaði líka útsvar
sitt. Er hví hótun Þ. Erlingssonar.
um málsókn gegn oss fyrir greinir
Hermanns í Austra neyðarlegasti
vasaselbiti og heimskan einber.
En því mun alþýða trúa, að Skapti
Jósepsson, mundi þora þar fram að
ganga, þó nokkrir loddarar stæðu á
götu hans.
Þar sem Þ. Erl. kemur með þá
aðdróttun, að Herrmann eigi ekki
sjálfur greinir sínar, þá svörum vér
því, að það eru ósannindi. Munu oss
og gagnast vitni að því, að vér fengum
hann einmitt til að fella nokkuð úr
greinum sínum, gjörðum vér það í
vinsemdarskyni við einstaka menn í
félagsstjórn Garðars. Og að öðru
leyti höfum vér heldur dregið úr
greifunum, það er oss virtist mest
meiðandi.
En þar sem Þ. Erl. gjörir ritstjór-
um landsins þær getsakir; að enginn
þeirra mundi hafa veitt greinum Herr-
manns móttöku, þá mótmælum vér
þeirri ósvífni og ódrengskap, því það
mundi hafa orðið þeim og landinu
til svívirðingar, að leyfa ekki hinum
ofsótta manni vörn, svo miklar sann-
anir og sterkar líkur sem hann færði
þá þegar fyrir að hann hefði rétt mál
að verja gagnvart Trawlarastjórn
Garðarsfélagsins og hinum útlendu
auðkýfingum, hverra leppur hún er, og
sem ennþá er alveg ósannað, að hann
ekki hafi. Slíkt hefði blátt áfram
verið níðingsverk á manni, sem kemur
einmana hingað upp til þess að leita
réttar síns, en skilur eigi lands-
málið.
Þvílík ritstjórn hefði máske verið sæm-
andi ritstjóra Bjarka, en fráleitt sæm-
andi ritstjóra Austra. Þetta er þó sami
maðurinn, sem herra Þ. Erl. var optast
séður í faðmlögum við í fyrra á al-
mannafæri.
Þér segið, að Herrmann hafi kallað
oss í fyrraa „svinhundinn á Vestdals-
eyri.“ Þykir oss þetta mjög ósenni-
legt, þar sem vér áttum aldrei tal
við Herrmann og Austri steinþagði
um „Garðar," og hlýtur maðurinn
því að hafa fengið ávísun um nafngjöf
þessa frá þeim miðinum, er þá voru
honum handgengnastir, hafi hann talað
þetta, sem enn er ósannað. Einsog
það hefir aldrei verið álitið drengilegt
að herma það, er sagt er í vinahóp.
Og minnumst vér hér óvildarorða
látins vinar vors:
„N, N. er lýgnasti maður á Seyðis-
firði, að öllum öðrum ólöstuðum.“
Skapti Jósepsson.
Ummæli þau, sem standa í síðasta
Bjarka með fyrirsögninni „Botn-
varpan og Austri,“ um okkur vitnin,
sem konsull H. I. Ernst leiddi í málinu
gegn botnverpingnum „Esbjærg“ út
af ólöglegri fiskitilraun hér í fjarð-
armynninu, lýsum við hérmeð
lygi frá upphafi til enda, því allt
sem við höfum gjört í þessu máli
höfum við gjört af eigin hvöt, en alls
eigi fyrir fortölur annara eldri manna
eins og Bjarki segir.
Að endingu skulum við geta þess,
að svo lengi sem sögumaður okkar
ekki verður látinn staðfesta með eiði
sinn mjög ískyggilega framburð fyrir
réttinum, trúum við ekki einu orði af
því rugli, þareð við þykjumst samfærðir
um að hann hafi sagt okkur sann-
leikann.
Seyðisfirði 5. júni 1900
Guðm. þórarinsson.
sigurður Jónsson.
Vigilante
og Bjarki.

Í tilefni af hinum ósvífnu ósannind-
um, er Bjarki flytur í síðasta tbl. um
botnvörpudrátt Garðarskipsins Es-
bjærgs hér í fjarðarmynninu, skulum
vér hér leyfa oss að setja orðréttan
útdrátt úr dagbók Vigilantiu um það
mál:
Þann 8. maí s. l. fór botnvörpuskipið
„Esbjærg“ seinni hluta dags út af
Seyðisfjarðarhöfn og var þá kl. 10'yfir
3, en kl. 5' yfir 7 var skipið komið inn
aptur eptir að hafa stýrt mjög undar-
lega fram og aptur við Vestdalseyri,
og hljóp skipið að síðustu á grunn
fyrir framan Þórshamar og sáu þá
margir að botnvörpuásinn og nokkuð
af vörpunni á bakborða var útbyrðis.
þá Esbjærg varla gat farið fram og
aptur á 4 tímum út á hin lögleyfðu
mið, þá leitaði Vigilantia sér upplýs-
inga úr ýmsum áttum og komst að
þessari niðurstöðu: Nokkrir hásetar
á Esbjærg hafa sagt að hinn enski
botnvörpustjóri hafi í trássi við hinn
danska skipstjóra hleypt botnvörpunni
niður áður enn skipið var komið úr
landhelgi, og að varpan hafi fyrst ver-
ið dregin upp á skip á móts við
Brimnes á innleiðinni. Tvö áreiðanleg
vitni hafa tjáð sig hafa heyrt þetta
af hásetum Esbjergs. Síðan ritaði
Vigilantia lögreglustjóranum á þessa
leið:
Seyðisfirði þann 9. maí 1900,
Til lögreglustjórans á Seyðisfirði.
Velborni herra sýslumaður Jóh.
Jóhannesson. Hérmeð leyfir félagið
Vigilantia sér að skýra herra lögreglu-
stjóranum frá því að þriðjudaginn þ.
8. maí fór hið danska botnvörpuskip
Esbjærg (E. 67 Esbjærg) út frá
Seyðisfjarðarkaupstað síðara hluta
dags og segja ýmsir hásetanna, að hinn
enski botnvörpustjóri hafi þá þrátt
fyrir mótmæli hins danska skipstjóra
hleypt botnvörpunni í sjó í landhelgi.
Og á leiðinni inn er sagt að botnvarpan
hafi fyrst verið dregin upp á skip
fram undan Brimnesi, eins og líka
fleiri vitni geta borið um það, að
Esbjærg hafði enn þá nokkuð af botn-
vörpunni útbyrðis eptir að skipið var
komið hér inn á höfn
Um leið og Vigilante skýrir yður
velborni herra frá þessu, skal þess
getið, að félagið getur fyrir rétti
fært vitni fyrir þessari tilkynningu
sinni.
Með mikilli virðingu
Eyrir hönd Vigilantiu
H. I. Ernst.
Fimtudaginn p. 10. maí mætti lyf-
sali Ernst fyrir lögregluréttinum eptir
áskorun dómarans og kannaðist við að
hafa samið og afsent skýrsluna af 9.
mai. þareð Esbjærg hafði farið út
snemma daginn áður og ákæran því
hvorki sannast eða orðið hrakin, gat
Vigilantia ekki orðið við áskorun
dómarans þá þegar að segja nöfn
vitnanna, þareð lög félagsins banna
að segja frá nöfnum vitnanna þar til
neitað er, að ákæran sé sönn.
Vigilantia lofaði að tilgreina sögumenn
sína, ef kapteinarnir á Esbjærg og
skipshöfnin neitaði að skýrsla Vigilante
væri sönn.
Hinn enski botnvörpustjóri, sem
var rekinn af Esbjærg um kvöldið þ.
8. maí hafði heldur ekki verið yfir-
heyrður.
í tilefni af því, að Vigilantia hefir
komizt að því, að hinn enski botn-
vörpustjóri á Esbjærg, sem hefir dvalið
hér á Seyðisfirði frá því um kvöldið
8. maí, - muni vera sendur burtu
með Snæfelli - þá hefir félagið þess
vegna sent lögreglustjóranum eptir-
farandi bréf:
Seyðisfirði þ. 14. maí 1900.
Til lögreglustjórans á Seyðisfirði.
Velborni herra sýslumaður Jóh.
Jóhannesson.
Félagið Vigilantia leyfir sér hér
með að tilkynna yður herra lögreglu-
stjóri, að hinn enski botnvörpustjóri
á Esbjærg, á hvern Vigilantia í bréfi
sínu af 9. maí þ. á. bar aðalsökina
fyrir yfirvaldinu, - er sagður sendur
til útlanda með botnverpingnum Snæfell,
er fór frá Seyðisfirði p. 13. maí n. l.
um morguninn.
Þessi flótti botnvörpustjórans og
umtal Garðarsstjórnarinnar um að
Vigilantia skuli hafa hneysu af ákæru
sinni gegn Esbjærg, neyðir félagið til
þess að skora fastlega á yður velborni
herra að rannsaka það, hvort hinn
enski botnvörpustjóri, sem yfirvaldinu
var kunnugt um að var rekinn af
Esbjærg, um kvöldið 8. maí, - hafi
verið sendur burt af Seyðisfirði áður
en hann var yfirheyrður.
Með mikilli virðingu
F. H. V.
H. I. Ernst.
Félagið hefur þ. 20. ennþá ekkert
svar fengið frá lögreglustjóranum upp
á bréf sitt af 14. maí. 3 nývitni hafa
gefið sig fram gegn Esbjærg, er reru
fram hjá skipinu í Seyðisfirði er það
var á útleið þ. 8. maí seinni hluta
dags, og var þá botnvarpan þegar til
taks til veiða á borðstokknum. Rétt
á eptir að vitnin höfðu farið fram
hjá Esbjærg sáu þau hinn hvíta reyk
frá gufuvélinni (Dampspillet) og var
þá Esbjærg rétt komið fram hjá
Skálanestanga.
Þann 22. maí kl. 2 aflíðandi miðjum
degi mætti lyfsali Ernst fyrir lögreglu-
réttinum eptir áskorun lögreglustjóra.
Lögreglustjóri gat þess, að hann hefði
samdægurs yfirheyrt skipstjórann á
Esbjærg og nokkra aðra af skipshöfninni
og finndi hann enga ástæðu til þess að
leggja trúnað á það, að ákæran væri
sönn. Vigilantia nefndi þá vitni sín,
sem mættu þegar fyrir réttinum.
þá annað vitnið hafði játað kæru
Vigilantiu rétta að vera, las lögreglu-
stjórnin upp framburð eins af hásetum
Esbjergs þar sem hann játar að hafa
sagt vitnunum það sem stóð í kærunni,
en aðeins til þess að þau segðu öðrum


það og væru höfð
sali Ernst bauðst
vitni upp á
utan borðs
er Esbjærg
þ. 8. maí.
satt að vera
í neyð það
skipinu og
fyrir narra. Lyf-
til þess að útvega
það að botnvarpan hékk
og svo botnvörpubóman,
kom hingað inn að kvöldi
Lögreglustjóri játaði þetta
en skipið hefði þá verið
(hefði verið uppreist á
fyllirí).
Vigilantia sagði til nafna
þeirra vitna, er hittu Es-
bjærg á útsiglingunni, er
skipið ekki var í neyð, og
krafðist þess að þessi vitni
væru yfirheyrð; en lögreglu-
stjóri neitaði að yfirheyra
vitnin að svo komnu. Vigi-
lantia tók það fram fyrir réttinum að
félagið bæri ekki traust til vitnisburðar
skipshafnarinnar og kvartaði yfir því,
að hinum enska botnvörpustjóra
hefði verið skotið undan
héðan af Seyðisfirði án þess
að hann hefði verið yfir-
heyrður. Vigilantia kvaðst vera
sannfærð um að hin kærðu lagabrot
hefðu átt sér stað. Lögreglustjóri
fann ekki ástæðu til þess að gjöra
meira í málinu en komið var. Vigi-
lantiu var ekki gefin kost-
ur á að vera við yfirheyrzlu
vitnanna.
Viðvíkjandi dómi botnverpingamál-
gagnsins Bjarka á þessu máli, skal
Vigilantia aðeins skora á Bjarka að
birta nöfn þeirra „eldri manna“
opinberlega er hafi leitt vitnin til
þess að vera „njósnarsnatar“ (Spionar),
ef blaðið ekki gjörir það, verður það
að láta sér lynda, að standa sem
lygari. Enn fremur getur Vigilantia
tjáð Bjarka það, að vitnin geta með
betri samvizk unnið eið að því, að
þau hafi aldrei verið send út sem
njósnarsnatar, heldur en skipshöfnin
á Esbjærg að því, að hin kærðu laga-
brot hefðu eigi átt sér stað,
Þegar lyfsali Ernst mætti fyrir
rétti fyrir Vigilantiu 22. maí, var hon-
um grunur á því, að lögreglustjóra
sárlangaði til þess að setja ofan í við
Vigilantiu, og þar sem lögreglustjórinn
þó lét það ógert, þá hefir hann máske
grunað, að félagið mundi þverskallast
við áminningunni; en hinn lögfróði
ráðanautur Bjarka, sem vildi dæma
vitnin gegn Esbjærg í sektir eða
fangelsi, hlýtur óefað að þjást af
sama sjúkdómi í kuflinum, og ritstjóri
Þorsteinn Erlingsson nú heldur að
fyrverandi vinur hans og fó tbróðir,
framkvæmdarstjóri Herrmann, þjáist
af.
Bjarki er að sperrast við að vera
fynmdinn og tala um það, að vér
Vigilantiumenn þurfum að kveykja
betur hjá okkur. það má nú vel vera
að lampi Vigilantiu logi fremur dauft
eptir áliti Bjarka; en hefði félagið
verið komið á fót í fyrra, þá getur
Bjarki verið þess fullviss, að afreks-
verk Garðarsskipanna, Snæfells og
Norðfjarðar, hefðu fengið hæfilegri
viðurkenningu; því Vigilantia lætur
hvorki einn né annan hræða sig.
Að endingu verður Vigilantia að
láta undrun sína í ljós yfir því, að
ábyrgðarmaður Bjarka, hinn stæki
sósíalisti og ástvinur og brennheiti
talsmaður vinnumannaflokksins, skuli,
eptir að hann hefir gjörzt
embættismaður og tól í
þjónustu auðkýfinganna, -
líta svo fyrirlitlega til „kolapiltanna.“
„Men hvad gjör Tysken
ikke for Penge?“
Nýjustu fréttir.
(með „Mjölni.“)
Verkföll mikil í Berlín og
Stockhólmi og nú síðast líka í Kaup-
mannahöfn. Í Berlín urðu víg, og
margir særðust og voru settir í höpt.
Loks samdist þó fyrir milligöngu
yfirborgmeistarans.
Óspektir töluverðar á Spáni
út af skattaálögum.
Í París hafa bæjarfulltrúakosning-
arnar gengið illa fyrir ráðaneytið og
ætluðu óvinir þess að nota sér það
til að steypa því,- en þeir Valdeck
Rousseau og Gallifet vörðu svo vel
málstað þess, að þingið lýsti trausti
sínu yfir á ráðaneytinu.
Krónprinz Svía og Norðmanna
hefir neitað að samþykkja útgjaldalið
verslunarerindrekanna, er stórþingið
hafði samþykkt. Stjórn Norvegs sagði
af sér, en varð þó við fyrir þrábeiðni
Stórþingsins, er hefir veitt um 1 mill.
kr. til herbúnaðar og 1/2 til að víggirða
Kristjánsstað.
Margrétu drottningu
Valdimarsdóttur er nú stað-
ráðið að reisa minnisvarða, þar sem
gefendurnir til taka. Í samskotanefnd-
inni eru þeir Páll Briem og Ásgeir
Asgeirsson. er munu veita gjöfum
Íslendinga móttöku
Danskir stúdentar (90)
leggja af stað með Botniu frá Höfn
27. júlí til Reykjavíkur, Þingvalla,
Geysis og Gullfoss.
Frá Búum ekkert nýrra
Kristjáni Kristjánssyni
hefir konungur veitt Seyðisfjarðar
læknishérað.
Seyðisfirði, 9. maí 1900.
Tíðarfarið hið inndælasta á
hverjum degi, sólskin og hitar og
gróðrarskúrir.
Fiskur nokkur útifyrir, en mjög
misjafn, sumir bátar afla vel en sumir
fá ekkert.
„Vaagen,“ skipstjóri Haueland
kom hingað þ. 2. fór norður 6. þ. m.
„Mjölnir,“ skipstjóri Hansen
kom hingað þ. 7. þ. m. með vörur til
kaupmanns Jóhanns Jónssonar o. fl.
Mjölnir, er mjög fallegt skip með
góðu farþegjarúmi reykherbergi og
öðrum þægindum. Skipið fór samdæg-
urs norður.
Leiðrétting: Þ, 23. apríl voru liðin
50 ár frá því herra Carl D. Tulinius
gjörðist verslunarmaður hér á landi,
en sjálfstæður kapmaður hefir hann
verið hér nú í 43 ár.
Brennimark
undirskrifaðs er: T H. SK.
Vestdalseyri 7. mai 1900.
Tr. Halldór Skaptason.
Eg undirskrifuð tek stúlkur
til kennslu næstkomandi vetur.
Stúlkur sem vildu sinna því, verða
að hafa gefið sig fram fyrir 31. júlí
næstkomandi og samið við mig.
Guðlaug E. Viium.
Þingmálafundur
fyrir Norðurmúlasýslu verður haldinn
á Rangá í Tungu þriðjudaginn 26. þ.
m.
A fundinum verða rædd hin helztu
áhugamál þjóðarinnar, sem mest áher-
sla verður lögð á við þingkosningar
þær, er í hönd fara.
Æskilegt væri, að þeir menn er hafa
í hyggju, að bjóða sig fram til þing-
mennsku hér í sýslu mættu á fundi
þessum og skýrðu kjósendum frá skoð-
unum sínum í helztu þjóðmálum.
Fundurinn verður settur kl. 12 á
hádegi.
Kirkjubæ og Sleðbrjót 5. júni 1900.
Einar Jónsson Jón Jónsson.
Þófaravél.
Ný þófaravél (Valk) til sölu. Vélin
er af þeim síðast uppfundnu og allra
fullkomnustu. Borgun tekin gild hjá
góðum verzlunum kring um land allt,
t. d. Pöntunarfélögum, Gránufélaginu,
Ørum & Wulff m. fl.
Seyðisfirði 1. júni 1900.
Guðmundur Hávarðsson.
Orgel-
Harmonium,
heimasmíðuð, verðlaunuð með heið-
urspeningi úr silfri í Málmey
1896 og í Stokkhólmi 1897. Verð
frá 125 kr. ÷ 10% afslætti. Yfir
400 kaupendur hafa lokið lofsorði
á Harmonia vor, og eru margir
þeirra á Íslandi. - Við höfum líka
á boðstólum Harmonia frá beztu
verksmiðjum í Ameríku. Af
þeim eru ódýrust og bezt Need-
hams með 2 röddum og Kop-
lers með fjórum, í háum
kassa af hnotutré með
standhyllu og spegli á kr.
257,50 au. „netto“. - Biðjið um
verðlista vora með myndum.
Petersen & Steenstrup,
Kjöbenhavn V.

„Það er hverju orði sannara,“ svaraði eg auðmjúkur og hneigði
mig fyrir henni, „eg hefi máske eigi rétt fyrir mér og hefi ef til
vill gleymt því, við hvern eg tala, en þér hafið byrjað þetta samtal
að fyrra bragði.“
Hún leit nú upp yfir trén meðfram veginum og sagði með
hæðnisglotti: - „Máske eg eigi að biðja yður fyrirgefninga?“
„Já, fröken,“ sagði eg einarðlega: ,,ef annaðhvort okkar á að
biðja hitt fyrirgefningar, þá verðið þér að gjöra það: Þér eruð
ríkar, en eg er fátækur; þér getið auðmýkt yður - - - það get
eg ekki!"
Það varð stundarþögn. Hún kreisti saman varirnar og varð
náföl af geðshræringu. Loks sagði hún um leið og hún kvaddi mig:
„Hana þá, svo bið eg yður fyrirgefningar!“ Sló svo fast í klárinn
og þaut af stað á harða spretti; en eg stóð þar einn eptir á veginum.
Eg hefi ekki séð hana síðan.
Þann 3. júlí.
Engar ágizkanir reynast óáreiðanlegri en þær, er menn gjöra
sér um tilfinningar og hugsanir kvenna. Eptir deilu þá, er við
fröken Marguerite höfðum átt í, var mér ekki um það gefið að hitta
hana fyrst um sinn og fór því ekki tvo næstu dagana til hallarinnar,
þareð eg gat ekki átt von á því að hún væri orðin afreið, svo þykkju-
þung stúlka sem hún virtist mér vera. En um klukkan sjö í gær-
morgun, er eg sat við hinn opna glugga við skrifstörf mín í turn-
herbergi mínu, heyrði eg allt í einu nafn mitt kallað hátt í kátum
og vingjarnlegum málróm, einmitt af henni, sem eg var viss um að
hafa reitt til reiði.
„Herra Odiot, eru þér heima?“
Eg leit út um gluggann og sá fröken Marguerite standa uppi
í bát, er bundinn var við brúna yfir ána; hafði hún með annari
hendi beygt upp hattbarðið á hinum dökkleita stráhatti sínum og
stóð þar upprétt í bátnum og horfði upp til herbergja minna.
„Hér em eg, fröken,“ flýtti eg mér að svara henni.
„Viljið þér nú koma með mér í róðrarferð?“

„Góðan daginn, herra Odiot“, sagði hún blátt áfram, án þess
að láta nokkra undrun í ljós yfir nærveru minni. Svo lagði hún
hinn dragsíða reiðkjól á handlegg sér, og gekk inn.
„Verið þér velkomnar hingað, yndið mitt, í góða veðrinu!“ sagði
fröken de Porhoet. „Komið þér hér nær og kyssið mig. Eg sé
að þér hafið riðið hart, litli reiðskapinn, því þér eruð kafrjóðar í
framan og eldur brennur úr augum yðar. Hvað má eg bjóða yður
kæra mín?“
„Við skulum nú hugsa okkur um!“ svaraði fröken Marguerite
og leit til leyfa minna á borðinu. „Hvað hafið þið hér? - - -
Nei hér er ekki um auðugan garð að gresja, það var nú við því að
búast að herrann hefði ekki leyft miklu. - - - En til allrar lukku
er eg ekki svöng, en eg er þyrst."
„En þér megið ekkert drekka, svo heitt sem yður er, enn bíðið
við - - - það eru enn þá jarðarber eptir í einu beðinu rétt hjá
okkur - - -.“
„Jarðarber! Guði sé lof,“ hrópaði hin unga mær. „Herra Odiot,
flýtið yður að koma með eitt af þessum stóru blöðum á eptir mér.“
Eg leitaði að næsta fíkjublaði, og á meðan sat fröken Porhoet
og horfði með hálflokuðum augum og ánægjusvip á eptir hinni tígu-
legu ungu mær, þar sem hún gekk eptir aldingarðsgöngunum í hitasól-
skininu, og hvíslaði að mér: „Lítið á eptir henni, kæri frændi!
Ætti hún ekki skilið að vera af okkar bergi brotin?“
Fröken Marguerite hallaði sér nú út yfir jarðarberjabeði og
hrópaði gleðióp við hvert það ber, er hún kom auga á. Eg stóð
við hlið hennar með fíkjublaðið útbreitt á lófa mínum og lagði
hún stundum ber á stangli á það, en flest borðaði hún sjálf til að svala
sér á. Þá er henni þótti nóg hafa safnazt, sneri hún sigri hrósandi
aptur til laufskálans, þar sem við fengum sykur út á uppskeru okkar
og borðuðum hana með góðri lyst.
„Ó hvað þetta var lystugt!“ sagði fröken Marguerite um leið
og hún settist niður á bekk og tók ofan hattinn og hallaði sér aptur
á bak að laufskálaveggnum. Og ef þér kæra fröken vilduð nú gjöra
svo vel að veita mér þá ánægju að lofa mér að heyra sögurnar



H. Steensens
Merkt
MARGARINE
er altid den bedste!
Ágætt
danskt
Margarine
í stað smjørs. Bedste
Í smáum 10-20 pd. öskjum (öskurnar fá menn ókeypis) hentugt ti
heimilisbrúks. Betra og ódýrara en annað Margarine. Fæst innan skamms
í öllum verzlunum á Íslandi.
H. Steensen Margarinefabrik,
Vejle.
Munið eptir að ullarvinnuhúsið
„HILLEVAAG FABRIKKER“
við Stavangur í Norvegi vinnur bezta, fallegasta, og ódýrasta fataefnið, sem
hægt er að fá úr íslenzkri ull, einnig sjöl, gólf- og rúmteppi; því ættu allir
em ætla að senda ull til tóskapar, að koma henni sem allra fyrst til ein-
vers af umboðsmönnum verksmiðjunnar.
Umboðsmennirnir eru:
í Reykjavík herra bókhaldari Ólafur Runólfsson.
Stykkishólmi - verzlunarstjóri Armann Bjarnarson,
Eyjafirði - verzlm. Jón Stefánsson á Svalbarðseyri.
Vopnafirði - kaupmaður Pétur Guðjohnsen,
Breiðdal - verzlunarstjóri Bjarni Siggeirsson,
Aðalumboðsmaður SIG. JOHANSEN, kaupm. á Seyðisfirði.
Holmens Mineralvandfabrik
í Stafangri.
Eigandi: Joh I. Gjemre
býður mönnum hérmeð til kaups sína nafnfrægu gosdrykki: LIMONADE
SÓDAVATN og SELTERSVATN; og sömuleiðis EDIK. Allar
pantanir frá Íslandi verða afgreiddar viðstöðulaust. Einnig tekur hann til
sölu allar íslenzkar vörur,. svo sem: ULL, ÆÐARDÚN, LAMB-
SKINN, GÆRUR, KJÖT, SALTFISK, SÍLD o. fl. Enn-
fremur tekur hann að sér að kaupa fyrir menn allskonar útlendar vörur, fyrir
vörur eða peninga, allt gegn sanngjörnum umboðslaunum.
VOTTORÐ.
Kona mín hefir nú í mörg ár
þjáðst af taugaveiklun og illum hægð-
um og hefir hún árangurslaust leitað
margra lækna við þessum sjúkdómi.
Eg réði því af að láta hana reyna
hinn nafnfræga Kína-lífs-elexír frá
herra Valdimar Petersen í Friðriks-
höfn, og eptir að hún hafði brúkað
fimm flöskur varð hún vör við mikinn
bata, nú hefir hún brúkað sjö flöskur
og er nú sem allt önnur manneskja;
þó er eg sannfærður um að hún má ekki
fyrst um sinn vera án þessa ágæta
Elexís.
Þetta get eg með beztu samvizku
vottað, og eg ræð öllum þeim, er
þjást at líkum sjúkdómi, að brúka
þessa heilsubótar-magadropa.
Norðtungu á Íslandi.
Einar rnason.
Kína-lífs-elixirinn fæst hjá flestum
kaupmönnum á Íslandi.
Til þess að vera viss um, að fá
hinn ekta Kina-lífs-elixír, eru kaup-
endur beðnir að líta eptir því, að
V. P.
F.
standi á flöskunum í grænu lakki, og
eins eptir hinu skrásetta vörumerki á
flöskumiðanum: Kínverji með glas í
hendi, og firmanafnið Valdemar Pet-
ersen, Frederikshavn Danmark.
Vort tilbúna
Fineste Skandinavisk
Export Kaffe Surrogat
hefir unnið sér fáheyrða útbreiðslu
reynið það, ef þér eigi brúkið það nú
þegar.
F. Hjorth & Co.
Köbenhavn K.
Lesið þetta
Með gufuskipinu „Vesta“ komu til
undirskrifaðs ljómandi falleg mynda-
albúm. Myndarammar, margar teg-
undir, mjög ódýrt.
Myndir tek eg nú á hverjum deg
og afgreiði þær svo fljótt og vel sem
unnt er.
Vestdalseyri 26. maí 1900
Brynjólfur Sigurðsson.
Við verzlun
O. Wathneserfingja
á Reyðarfirði
er verð á flestum vörum sett niður um
30-50% frá 1. þ. m.
Þar á meðal:
mikið úrval af hvítum léreptum
og skyrtutauum aðeins á kr. 0,14. al.
Margar tegundir af
borðdúkum, hvítum og mislitum,
rúmteppum, handklæðum og
gluggatjaldatauum, hvítum og mislitum.
Treflar, bæði handa konum og körlum;
margar tegundir af
sjölum og borðdúkum.
Drengjaföt á 7-10 kr.,
karlmanna alfatnaður á 12-35 kr.,
yfirfrakkar á 15-30 kr.,
regnkápur á 11-20 kr.
Miklar byrgðir af mjög laglegum
bollapörum, diskum, skálum, krúsum,
og margt fl.
Búðareyri við Reyðarfjörð, 2. nóv. 1899.
Jón Ó. Finnbogason.
Til heimalitunar
viljum vér sérstaklega ráða mönnum
til að nota vora pakkaliti, er hlotið
hafa verðlaun, enda taka þeir öllum
öðrum litum fram, bæði að gæðum og
litarfegurð.
Sérhver, sem notar vora liti, má
öruggur treysta því, að vel muni gefast.
Í stað hellulits viljum vér ráða
mönnum til að nota heldur vort svo
nefnda „Castorsvart“, því þessi lituu
er miklu fegurri og haldbetri en nokk-
ur annar svartur litur.
Leiðarvísir á íslenzku fylgir hverj-
um pakka.
Litirnir fást hjá kaupmönnum al-
staðar á Íslandi.
Buchs-Farvefabrk,
Studiestræde 23,
Kjöbenhavn K.
Ábyrgðarmaður og ritstjóri:
Cand. phil. Skapti Jósepsson.
Prentsmiðja
Þorsteins J. G. Skaptasonar.

af því, þegar þér voruð ungar og fríðar og fylgduð hetjum ættar yðar
í stríð, þá vantaði ekkert á fulla ánægju mína."
Fröken de Porhoet tók vel undir þessa bæn og sagði okkur
af létta helztu hetjusögurnar frá þeim tíma er hún hafði sem ung
verið með Lescurum og la Rochejaquelinum að afreksverkum þeirra.
Og fanst mér mikið til um réttsýni vinkonu minnar, þar sem hún var
jafn réttdæm um óvini sína sem vini. Einkum bar hún þó mesta virðing-
una fyrir Hoche hershöfðingja, hvers fangi hún hafði verið.
Fröken Marguerite fylgdi þessum hetjusögum með mesta athygli,
og þeirri aðdáun, er mig furðaði á. Ýmist sat hún grafkyr milli
blaða laufskálans með hálf lokuð augun, eða hún studdist frammá
borðið og starði hrifin á hina gömlu fröken frá Vendée, er saga
hennar varð hitameiri og fjörugri, og tók þá hinn ákafasta þátt
í gangi sögunnar og forlögum hetjanna.
Eg get eigi neitað því, að eg tel þessa stund einhverja þá
sælustu í öllu mínu gleðisnauða lífi, þar sem eg naut þeirrar sælu
að virða fyrir mér það göfgi andans, drenglyndi og háfleygi hugsananna,
er skein út úr hinum undurfögru augum og svip fröken Marguerite
á meðan hún hlustaði á hetjusögur hinnar gömlu frökenar.
Þá er söguefni fór að þrjóta fyrir hinni gömlu fröken stóð fröken
Marguerite upp, faðmaði fröken de Porhoet að sér með þakklæti
fyrir sögurnar, vakti Mervyn við fætur sér og sagði, að nú væri
víst meira en mál komið til þess að hún færi heim til hallarinnar.
Og eg hikaði mér ekki við að fara um leið, því eg var sannfærður
um að henni stóð á sama hvort eg varð henni samferða eða ekki,
þar eg gat enga þýðingu haft í augum hins stórríka erfingja, og
móðir hennar hafði alið hana þannig upp, að hún var laus við
allan tepruskap, enda hafði hún sjálf notið ensks uppeldis í nýlend-
unum, sem gefur ungum stúlkum það sama frelsi, sem við Frakkar
veitum fyrst hinum giptu konum, einmitt þá fyrst, er vanbrúkun þess
er sem hættulegust.
Við fórum því saman út úr aldingarðinum og eg hjálpaði henni
á hestbak og héldum við svo heimleiðis til hallarinnar. þá er við vorum
komin spölkorn áleiðis, sagði hún: - „Eg kom víst til mjög leiðinlegs
ónæðis fyrir yður. þér voruð víst vant við kominn.“

þér hafið rétt að mæla, fröken, en þar eð æfintýri mitt var á
enda, þá fyrirgef eg yður komuna og er yður jafnvel þakklátur fyrir
að þér komuð.
„Þér eruð fjarska stimamjúkir við vesalings nágrannakonu okkar.
Móður minni þykir ógn vænt um það.“
„En dóttur frúarinnar; mætti eg spyrja hana að því, hvernig
henni geðjast að því?“ spurði eg hlæjandi.
„Já, eg, - það er nú öðru máli að gegna með mig, eg verð
nú ekki hrifin af smámunum. Ef þér ætlist til þess að eg dáist
að yður, þá verðið þér að bíða enn þá dálítið eptir því. Mér er
ekki hætt við að dæma ófyrirsynju um breytni manna, er jafnan
má skoða frá tveim hliðum. Eg skal þó játa það, að í fljótu
bragði lítur siðbreytni yðar við fröken de Porhoet mæta vel út
en" - - - Hér staldraði hún við, hristi höfuðið og helt svo áfram
ræðunni í alvarlega meiðandi málróm: - „En eg er alls eigi sannfærð
um það, hvort þér eigi eruð svo stimamjúkur við frökenina í þeim
tilgangi að fá hana til að arfleiða yður.“
Eg fann að eg fölnaði upp, en fann þó strax til þess, hve
ósæmandi það væri fyrir mig að stökkva upp á nef mér við hina
ungu stúlku; eg stillti mig því og svaraði henni alvarlega: - „Leyfið
mér, fröken, að láta meðaumkvun mína í ljós með yður.“
Þetta svar leit út fyrir að koma henni á óvart: - „Að aumkva
mig, þér, herra Odiot?“
„Já, fröken, leyfið mér að láta í ljós við yður alla þá lotningar-
fullu meðaumkvun, er mér virðist þér verðskulda.“
„Meðaumkvun!“ hrópaði hún, stöðvaði hest sinn og leit til mín
með fyrirlitningu: „það er leiðinlegt að eg fæ ekki skilið í því, hvað
þér eigið við.“
„Það er þó svo skiljanlegt; því sé það satt að efunarsýki,
og hjartakuldi, og sannfæring um mannvonsku, séu þeir beiskustu
ávextir langrar lífsreynslu, - þá er engu síður vert að aumkva það
bjarta, er þegar í æsku er fullt af tortryggð.
„Herra minn,“ svaraði fröken Laroque með meiri ákafa en eg
nokkru sinni hafði áður orðið var hjá henni, „þér vitið ekki, hvað
þér segið, og gleymið líka við hvern þér talið.
