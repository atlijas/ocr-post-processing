Kemur út á miðvikudagsmorgna. Verð
árgangsins (50 arka) 4 kr.: erlendis
5 kr. Borgist fyrir miðjan júlímánuð.
Ísafold.
Uppsögn (skrifl.) bundin við áramót ó-
gild nema komin sje til útg. fyrir 1. okt
Afgreiðslustofa í Ísafoldarprentsm. 1. sal.
XI 29.
Reykjavík, miðvikudaginn 16. júlímán.
1884.
113. Innlendar frjettir. Tálmanir fyrir jarðyrkju
hjer á landi og nokkur ráð við þeim.
115. Um synodus. † Árni Þorvaldsson (kvæði).
116. Auglýsingar.
Forngripasafnið opið hvern mvd. og ld. kl. 1—2
Landsbókasafnið opið hvern rúmhelgan dag kl. 12—2
útlán md., mvd. og ld. kl. 2—3
Sparisjóður Rvíkur opinn hvern mvd og ld. 4—5
Veðurathuganir í Reykjavík, eptir Dr. J. Jónassen




















































Athgr. Alla umliðna viku hefir veður verið
einstaklega hlýtt og stöðugt. Loptþyngdarmælir
varla hreift sig úr skorðum. Stöku sinnum hefir
rignt mikið með köflum einkum síðari part h. 12.
Fyrir miðjan þennan mánuð (júlí).
Heiðraðir kaupendur Ísafoldar eru
beðnir að minnast þess, að, eins og í yfir-
skriptinni stendur, á andvirði árgangsins, 4
krónur, að greiðast
fyrir miðjan þennan mánuð (júlí).
Reykjavík 16. júlí 1884.
Bókmenntafjelagsfundur var hald-
inn aptur hjer í deildinni í gær, til forsetakosn-
ingar, með því að Dr. Jón rektor Þorkels-
son, sem ekki var á fundi síðast, skoraðist
undan að taka á móti kosningu, annríkis
vegna og heilsubrests. Stýrði varaforseti
deildarinnar, landshöfðingi Bergur Thorberg,
fundinum, sem var haldinn í Alþingishúsinu,
Fyrir forsetakosningu varð Björn Jónsson,
ritstjóri Ísafoldar, með 33 atkv.; adjunkt
Steingrímur Thorsteinsson hlaut 31 atkv.,
og adjunkt Dr. Björn M. Olsen 6 atkv.
Til skrifara var síðan kosinn í stað Björns
Jónssonar landritari Jón Jensson (31. stk),
og til ritnefndarmanna fyrir Tímaritið ad-
junkt Steingrímur Thorsteinsson (25 atkv.).
Þess var vangetið síðast, að skólastjóri
H. E. Helgesen, fyrverandi skrifari deildar-
innar, mæltist einnig undan kosningu aptur.
Skipstrand. Fimmtudag 10. júlí um
morguninn braut norskt kaupskip, Gandal,
á skeri við Reykjanes, skammt frá vitanum,
í logni og þoku; hafði selt hjer viðarfarm
og var á leið til Skotlands. Skipverjar
björguðu sjer á bát til lands. Skipið fór í
spón.
Hvalrekar. Hvalur fannst rekinn
sama morguninn á Kalmannstjarnarreka í
Höfnum, þrítugur eða þar um bil. Annar var
róinn í land á sunnudaginn var í Garða-
hverfi á Álptanesi, viðlíka stór.
Camoens, hrossakaupaskip Slimons,
sem fór hjeðan 28. júní og átti að koma
hingað aptur 9. júlí, er ókomið enn. Er ekki
annað líklegra en að því hafi hlekkzt á hing-
að í leið; hefði það orðið á útleiðinni, mundi
annað skip hafa verið sent í þess stað og
vera nú hingað komið.
Stjórnartíðindi. Landshöfðingi hefir
11. júní veitt Vestmannaeyjasýslu 1500 kr.
lán úr viðlagasjóði til byggingar á skólahúsi
þar á eyjunum.
Tveir embættismenn, Halldór kennari
Briem á Möðruvöllum og Jón sýslumaður
Á. Johnsen á Eskifirði, hafa með samþykki
stjórnarherrans féngið 4000 kr. úr viðlaga-
sjóði hvor, kennarinn til að byggja handa
sjer íveruhús á Möðruvöllum, sýslumaður-
inn til að fullgera og stækka hús sitt á
Eskifirði.
Landshöfðingi hefir 23. júní svarað svo
fyrirspurn frá landlækni um það, hvort
skottulæknar, er nefna sig smáskamtalækna,
hafi heimild til að reka nokkra lyfjaverzlun
hjer á landi, — að það sje vitaskuld, að með
því að apótekararnir hafi einkaleyfi til með-
alaverzlunar, þá hafi skottulæknar ekki
heimild til að brjóta á móti þessu einkaleyfi,
þótt þeir kalli sig smáskamtalækna.
Strandasýslu hefir landshöfðingi veitt 2.
júlí 6000 kr. lán úr viðlagasjóði til að kaupa
fyrir bjargræðisgripi handa þurfandi sýslu-
búum. Sömuleiðis Skagafjarðarsýslu 25.
júní 1000 kr. lán ur viðlagasjóði til að af-
stýra hallæri í sýslunni.
Jarðeldastyrktarsjóðurinn er nú
eða var í árslok 1883 orðinn 28,341 kr.
eptir reikningi í síðustu Stjt. Hann hefir
aukizt í fyrra um rúmar 4000 kr., er komu
fram í dánarbúi Jóns landritara Jónssonar,
af innlendum samskotum á árunum næstu
eptir eldgosin 1875, og sem kann hafði geymt
í sparisjóði Reykjavíkur, í sjerstakri bók.
Búnaðarskólinn í Ólafsdal. Lands-
höfðinginn hefir veitt eptir tillögu amtsráðs-
ins í vesturamtinu búfræðiskennslustofnun-
inni í Ólafsdal 246G kr. af þ. á. búnaðar-
styrk úr landsjóði.
Búnaðarskóli í Suðuramtinu. Amts-
ráðið í suðuramtinu kvað nú hafa veitt
Borgarfjarðarsýslu leyfi til að kaupa jörðina
Hvanneyri í Borgarfirði, í því skyni að koma
þar upp fyrirmyndarbúi og búnaðarskóla, er
Sveinn búfræðingur Sveinsson veiti forstöðu.
Eins og kunnugt er, er jörð þessi einkar vel
fallin til slíkra hluta, að áliti Sveins og ann-
ara, er vit hafa á. Hvað mega hafa þar
um 60 kýr og 800 fjár.
Hin fyrsta fríkirkja á Íslandi.
Eptir því sem frá er skýrt í »Þjóðólfi« 5. þ.
m. hafa utanþjóðkirkjumenn í Reyðarfirði,
sem nú eru búnir að fá til sín síra Lárus
Halldórsson fyrir prest, efnt til kirkjubygg-
ingar á Eskifirði (Lambeyri), og mun húsið
nú vera komið upp eða um það leyti. Það
hefir verið smíðað í Norvegi í vor, undir um-
sjón eins af forstöðumönnum utanþjóðkirkju-
safnaðarins, sem jafnframt leitaði styrks til
kirkjubyggingarinnar hjá kristniboðsfjelög-
um þar, og ekki vonlaust um að hann fáist
dálítill, með því skilyrði, að norskir sjómenn
megi og halda guðsþjónustu í kirkjunni.
Jafnframt leita og forstöðumennirnir sam-
skota innanlands í sama skyni, og eru þegar
innkomnar 122 kr. á skrifstofu »Þjóðólfs«,
sem veitir viðtöku samskotum hjer syðra til
kirkjunnar. Sýslumaður J. A. Johnsen á
Eskifirði hefir gefið lóð undir kirkjuna.
Söfnuðurinn hefir ábyrgzt presti sínum
all-rífleg laun í 3 ár, og lagt á sig þunga
byrði til þess, svo að út lítur fyrir, að þeim
sje full alvara, meiri alvara en annars eru
dæmi til hjer á landi í slíkum málum. Fyr-
irtæki þessara fríkirkjumanna er hin fyrsta
verklega framkvæmd á margítrekaðri ósk og
vilja almennings um sjálfsforræði í safnaðar-
málum, og ættu menn því vissulega að árna
því allrar blessunar, hvernig sem litið er á
upptök þessarar kirkjuhreyfingar þar eystra.
Tálmanir fyrir jarðyrkju hjer á landi og nokkur
ráð við þeim.
Það er eitt hið nauðsynlegasta fyrir alla
þá, sem vilja endurbæta jarðir sínar, eins og
við hvert annað fyrirtæki, að athuga ná-
kvæmlega og leita sjer fræðslu um það, með
hverju móti þeir komist ljettast af að gjöra
þær, eða hver tilhögun muni bezt að hafa
við jarðabætur, í tilliti til kostnaðarins,
samfara nokkurn veginn góðum og varanleg-
um endurbótum. Margir hafa allmikla löng-
un til að bæta jarðir sínar, en hjá nokkrum
þeirra kemur hún sjaldan eða aldrei í ljós
vegna ýmissa kringumstæða, er þeim finnst
vera því til fyrirstöðu, að þeir sýni löngun
sína í verkinu; en þó erviðar kringumstæður
banni mönnum á stundum algjörlega allar
framkvæmdir í þessu tilliti, þá gjöra þær það
ekki eins opt og menn álíta, ef viljinn er
eindreginn, og ekki tekið meira fyrir í einu
en kraptarnir leyfa og sú tilhögun við höfð,
sem kostnaðarminnst er og mönnum hægast
að koma við. Nokkrir sýna að vísu í verk-
inu vilja sinn á jarðabótum, en þeir eru
að eins örfáir, sem hafa stöðugt framhald á
þeim; hinir eru, fleiri sem hætta algjörlega
við, þegar litlar tilraunir eru komnar, og taka
svo aldrei á þeim tíðara, rjett eins og jarða-
bæturnar hafi stórkostlega hrekkjað þá og
þeir fyrir þá skuld þori aldrei optar að
glettast við jörðina í því skyni að bæta hana.
Vjer viljum nú spyrja, hverjar orsakir
sjeu til þessa mikla áframhaldsleysis í þessu
efni hjá mönnum. Svarið hlýtur þá að
hljóða þannig, að þær sjeu margar, þó ekki
sjeu það allt lögleg forföll.
Sú fyrsta er hverflyndi og staðfestuleysi
hjá svo mörgum, sem þykir það þjóðráð og
þarfasta iðja einn daginn, er þeir skoða sem
mestu ráðleysu og óþarfa hinn, án þess að
nokkrar sjáanlegar orsakir breyti skoðun-
um þeirra.
Önnur er su, að þær litlu jarðabætur sem
eru gjörðar eru svo opt látnar eiga sig sjálf-
ar, þegar þær einu sinni að nafninu til eru
búnar, og enga ögn skeytt um að halda þeim
við það, er þær hafa fengið og því síður að
umbæta þær; en með þessu móti ganga þær
óðum úr sjér og verða á skömmum tíma
einkis nýtar og eru stundum orðnar það um
sama leyti sem maður hefði getað búizt við
mestum arðinum af þeim, ef þær hefðu ver-
ið vel þrifnar, og heldur lagaðar en aflagað-
ar. Af þessum vanþrifum á jarðabótunum
leiðir, að þær geta eigi einu sinni borgað það,
er til þeirra hefir verið kostað, hvað þá held-
ur að ágóðinn verði nokkur; svo menn
skoða þær sem hin arðminnstu og ómerki-
legustu fyrirtæki, er þeir forðast sem heitan
eld jafnan síðan; en gá ekki að því, að
óþrifnaði þeirra og hirðuleysi er um að
kenna. Það sannast eigi síður á jarðabót-
unum en mörgu öðru, að eigi er minna vert
að gæta fengins fjár en afla.
Þriðja orsökin er, að menn byrja stund-
um á meiru en þeir hafa efni eða kringum-
stæður til að koma af, og verða því að hætta
við hálfgjört verk, eða steypa sjer í þá fjár-
þröng, sem gjörir þeim ómögulegt að hafa
nokkurt verulegt framhald á jarðabótum,
með því líka viljinn fer þá opt æ þverrandi.
Fjórða orsökin er tíðum sú, að jarðabæt-
urnar eru illa og óráðlega gjörðar í fyrstu,
og verða fyrir þá skuld annaðhvort bráð-
lega ónýtar, eða þær útheimta langtum
meira kostnað sjer til viðurhalds og umbóta
en þurft hefði til að gjöra þær vel í fyrstu,
svo að kostnaðurinn verður á endanum
meiri en arðurinn af þeim, þegar þær eru
loks fullgjörðar.
Hin fimmta er iðulega sú, að menn hafa
þá tilhögun á jarðabótunum, sem útheimtar
langtum meiri kostnað en þyrfti að vera, og
gjörir þær óhæfilega dýrar.
Báðar þessar síðasttöldu orsakir hafa þær
afleiðingar, að menn hrekkjast á að gjöra
nokkrar jarðabætur, þegar þeim reynist
kostnaðurinn eins mikill eða meiri, en á-
góðinn af þeim, en geta eigi sjeð, að van-
högun sinni er um að kenna; það verður
líka mörgum ómögulegt sökum efnaleysis,
að leggja fjármuni hvað eptir annað í það,
sem engan ávöxt færir þeim.
Þá er að hugleiða, hver ráð liggja helzt til
við þessum óförum.
Um hina fyrstu orsökina er ekki til neins
að tala, því hún er meðfæddur kvilli sumra
manna, sem eflaust er ólæknandi.
Um aðra orsökina er nokkuð öðru máli
að gegna; eins og allir sjá, er hægt að kom-
ast í veg fyrir hana og hennar vondu afleið-
ingar, með stöðugri árvekni og hirðusemi, en
litlum kostnaði, og þar eð ávallt kostar
meira eður minna að gjöra jarðabætur, og á
hinn bóginn að þær gefa optast af sjer mik-
inn ávöxt, ef þær geta haldizt í góðu lagi, þá
ætti mönnum að vera um það hugað, að láta
þær ekki verða undir eins ónýtar, fyrir ein-
tómt hirðu- og hugsunarleysi. Það þarf
ekki nema einn hnaus að hrynja úr stíflu-
garði til þess að vatnið komizt inn í hann
og rífi hann allan í sundur, og flytji á burt,
svo að ekki einn einasti hnaus verði eptir,
og getur það kostað mikla peninga að gera
hann að nýju, en einungis fá handtök að
setja hnausinn í, meðan ekki var meira rask-
að. Eins getur vatnið jetið sig út úr skurði
og gert hann ónýtan, og jafnvel jörðina,
sem að honum liggur, ef ekki er reynt að
koma í veg fyrir þetta undir eins og sjest
votta fyrir, að svona geti farið. Sama er að
segja um túnasljetturnar, að þær verða bráð-
lega að engu nýtar, ef ekki er hirt um að
bera á þær í tæka tíð, og verja þær fyrir
skepnuágangi með fleiru. Ekki þarf nema
að hleypa fjenaði einu sinni inn í maturta-
garð eptir að búið er að sá í hann, til þess
að úti sje að mestu eða öllu um arðsemi
hans það árið. þannig fer um alls konar
jarðabætur, sem á einhvern hátt eru van-
hirtar, eins og mörgum hlýtur að vera al-
kunnugt um.
Til þess að hamla hinni þriðju orsökinni
frá að verða jarðræktinni að tjóni, útheimt-
ist alls ekki annað en að beita skynseminni
sjer til aðstoðar með að sníða sjer stakk
eptir vexti, en ætla sjer ekki meira en efni og
kringumstæður leyfa; það er að segja: byrja
ekki á meiru í senn en maður sjer sig hafa
krapt til að fullgera, en vinna það heldur
upp með iðninni, því margt smátt gerir eitt
stórt, og sú aðferðin er og verður jafnan
affarasælust fyrir alla efnalitla; en ekki er
áhorfsmál fyrir þá, sem í engri fjárþröng eru,
að vera ósárir á að leggja fjármuni í góðar
og varanlegar jarðabætur, því þær eru viss-
ar að borga þá betur en mörg önnur fyrir-
tæki, en allir ættu að forðast, bæði ríkir og
fátækir, að gera sjer þær dýrari en þörf er á.
Til þess að komast í veg fyrir fjórðu or-
sökina, nfl. að jarðabæturnar sjeu illa og
óráðlega gerðar, er ekki annað betra ráð en
að leita sjer fræðslu hjá búfróðum mönnum,
helzt þeim sem geta haft nokkurn veginn
reynslu fyrir sjer í ráðleggingum sínum um
það, hverjar jarðarbætur maður skal helzt
gera og hvernig þær eiga að vera; einnig að
afla sjer þeirrar eigin þekkingar á þeim, sem
föng eru á, af ritum þeim, er um þær hljóða,
sem eru nú orðin nokkur á íslenzku og von-
andi að heldur fjölgi, auk ritgerða þeirra
sem komið hafa og koma kunna í blöðunum;
sömuleiðis er einkar nauðsynlegt fyrir þá
sem vilja afla sjer þekkingar í þessu efni, að
skoða vel gerðar jarðarbætur hjá bændum,
sem öðrum eru fremri í jarðarrækt og geta
því verið góð fyrirmynd í því tilliti. Menn
ættu alls ekki að telja á sig töluvert ómak í
þessum erindum; jafnvel þó menn ferðuð-
ust langar leiðir til að skoða vandaðar jarða-
bætur, þá mundi það borga sig, því varla
geta menn með öðru móti fengið ljósari og
betri þekkingu á þeim, en með því að skoða
þær sjálfir og leita sjer upplýsingar um leið
hjá þeim sem hefir gert þær eða látið gera,
og hyggjum vjer að þetta yrði mönnum að
meiru gagni en þó að sumir ferðasnígla
þeirra, sem víða eru núorðið á reiki á sumrum
um sjerstaka landsparta í því skyni að leið-
beina mönnum í landbúnaði, hjali eitthvað
um jarðyrkju við bændur meðan þeir eru að
bíða eptir kaffi eða öðrum greiða, og jafn-
vel þó þeir skjótist út á túnið með bónda og
bendi honum til þeirra kraptaverka, er það
megi gera, ef hann hefir þá hentugleika til
að sinna nokkru slíku, sem ekki er ætíð
víst, einkum þegar það er um heyskapar-
tímann og bóndi er óviðbúinn komu þessa
postula.
Til að forðast fimmtu orsökina og hennar
skaðlegu verkana á jarðræktina, þarf tölu-
verða hagsýni í mörgu tilliti, sem ekki verð-
ur kennd með fáum orðum; en lítilfjörlega
bendingu ættu línur þessar að geta gefið í
þessu skyni, sem líklegt er að mönnum geti
skilizt, ef þeir vilja ljá skynsemi sína til þeirra
athugana. Eins og öllum er kunnugt, er
kostnaður sá, sem fer til jarðabóta, optast
að mestu eða öllu fólginn í vinnu þeirri, er
þær útheimta, en ekki í efni til þeirra, því
það þarf sjaldnast að kaupa; svo að mestur
eða allur sá fjársparnaður, sem maður getur
gert sjer með góðri tilhögun, hlýtur að koma
annaðhvort af vinnusparnaði eða því, að
maður gerir sjer verkið ódýrara en það ann-
ars yrði ef engin sparsemi eða hagsýni
væri við höfð. Vinnusparnaðurinn lærist
mönnum bezt með því að æfa sig í
jarðabótum og með leiðbeiningu búnaðarrita
og búfróðra manna, sem mönnum er nú far-
inn að gefast nokkur kostur á að fá, þó því
miður að búnaðarrit vor sjeu ekki svo mörg
eða fullkomin í þessu efni, sem vera skyldi,
og jarðræktarmenn vorir of fáir.
Eitt hið helsta, er nú sem stendur gerir
bændum jarðabótastörfin að mun dýrari en
en vera þyrfti, er sú fáráðlega skoðun hjá
almenningi, að þessi vinna sje á engra ann-
ara færi en þeirra, sem numið hafa jarðyrkju
á búnaðarskóla, og að jarðabæturnar und-
anskildum garðahleðslu og húsabygging-
um sem þó eru engu minni vandi - sjeu
betur ógjörðar en aðrir sjeu látnir »klúðrast
við þær« en þessir menn. það er þó »hægra
að veifa röngu trje en engu«. Hægra mundi
bændum, einkum hinum fátækari, að gjöra
jarðabætur, ef þeir sjálfir og húskarlar þeirra
kynnu alla þá vinnu, sem til þeirra heyrir,
ef þeir gætu notað verkastund sem þeir höfðu
lausa frá öðrum nauðsynjastörfum sínum, til
þess að vinna að jarðabótum, þegar veðurfarið
leyfir. Haust og vor eru jafnan hinir hent-
ugastu tímar hjá oss til þessara starfa og þá
hafa bændur optast meiri og minni tíma til
þeirra, ef þeir hafa vilja og kunnáttu til að
nota þá, en sóa þeim ekki út í iðjuleysi eða
ónauðsynlegt vafs, eins og mörgum hættir
við. Eða hvað getur bóndinn fengið ánægju-
legra að iðja í blíðu veðri á vorin, þegar aðr-
ar heimilisþarfir kalla ekki að, en að fara
út á tún sitt til að sljetta nokkrar þúfur
eða annað því um líkt? Hversu kostnaðar
lítið verður honum þá ekki að sljetta hvern
þúfnareitinn og ræsa fram hvern mýrar-
blettinn, þegar hann sjálfur eða menn hans
gjöra það á þeim tímum, sem annars hefðu
orðið honum að mestu eða öllu arðlausir, í
samanburði við það að taka til þess sjerstak-
an mann með þriggja eða fjögra krónu dag-
launum, auk fæðis, eins og nú tíðkast al-
mennt, og þar að auki að fá hann ekki ef
til vill fyr en bóndi hefir engar kringum-
stæður til að vera sjálfur eða láta aðra vera
honum til aðstoðar, svo að verkið geti geng-
ið greiðlega, heldur er neyddur til að láta
þennan kostnaðarsama mann vera einan að
pæla í hinum erfiðustu jarðabótastörfum.
Þannig er það farið að ganga ekki svo sjald-
an hjá stöku bændum, sem vilja gjöra jarða-
bætur (það er að segja þúfnasljettur, vatns-
veitingu og framræslu), en treysta sjálfum
sjer ekki nje mönnum sínum til þess, held-
ur vilja bíða þar til þeir geta fengið ein-
hvern þessara manna, og eyða svo miklu
af bezta tímanum, svo sem vorunum, í iðju-
leysi eða óþarfa vinnu, t. d. nauðsynjalaus
ferðalög og annað því um líkt, en fá ekki
jarðyrkjumanninn ef til vill fyr en kominn
er heyskapartími, og bóndi hefir engar
kringumstæður til að vera honum til að-
stoðar sjálfur eða láta heimamenn sína til
þess. Það er heldur ekki fyrir fátæka fjöl-
skyldumenn að svara úti 5—6 krónum um
daginn og fæða tvo menn, auk þess að fæða
og gjalda öðrum daglaunamönnum og vinnu-
hjúum, sem bændum er ómöglegt án að vera;
en þessir þurfa þó eigi síður að sljetta tún
sín og veita vatni úr eða á bæði tún og
engjar, heldur en þeir, sem mönnum sýnist
hafa næg efni til þess er þeir þurfa, hverja
tilhögun sem þeir við hafa; annars geta
þessar nauðsynlegu jarðabætur ekki orðið
almennar, eins og þær ættu að verða.
G.
Um synodus.
Í seinustu blöðum Ísafoldar og Þjóðólfs er
þess getið, að prestastefna sú eða synodus,
sem hjer er haldin ár hvert í byrjun júlí-
mánaðar, hafi nú eins og fyr ekkert gert.
Það er nú að sönnu satt, að synodus gerir
ekki mikið og getur það naumast eptir því
stjórnarfyrirkomulagi, sem nú á sjer stað.
En synodus gjörir þó nokkuð, þótt það væri
æskilegt, að hún gæti komið meiru til leiðar.
Hið helzta verkefni hennar hefir um langan
aldur verið að skipta nokkru fje milli upp-
gjafa presta og fátækra prestaekkna, sem og
að ræða ýms kirkjuleg mál, sem upp
hafa verið borin. Fje það, sem í þetta sinn
kom til úthlutunar, var að upphæð: til upp-
gjafapresta 1041 kr. 20 a. og til fátækra
prestaekkna 1395 kr. 69 a. Auk þessa
gjörðist það a fundinum, að stiptsyfirvöld-
unum var falið á hendur að fara þess á leit
við stjórnina, að hún legði fyrir næsta al-
þingi sjerstaklegt lagafrumvarp um eptir-
launaviðbót handa einum uppgjafapresti;
líka var þeim falið á hendur jafnóðum og
uppgjafaprestar fjellu frá, að sjá um að það
fje gengi til fátækra prestaekkna. Enn
fremur var fram lagt brjef frá einum hjer-
aðsprófasti með vottorðum sóknarnefnda um,
að hlutaðeigandi sóknarprestur hefði aldrei
flutt hneikslanlega ræðu í kirkjunni. Syno-
dus ákvað, að úthluta skyldi næsta ár 300
kr. af vöxtum presteknasjóðsins til fá-
tækra prestaekkna, eins og að undanförnu.
Þess skal getið að fyrir nokkrum árum
síðan var eptir uppástungu prófasts síra
Þórarins Böðvarssonar sett nefnd til þess
ásamt með stiptsyfirvöldunum að íhuga,
hvernig verksvið og vald synodus yrði aukið.
Eptir að nefndin hafði rætt þetta mál á
fundum og borið það undir álit flestra pró-
fasta og annara merkispresta, varð niður-
staðan sú, að meðan synodus hefði ekkert
meira fje til umráða nje gæti borið alkirkju-
leg mál beinlínis undir konung eða lagt á
þau fullnaðarúrskurð, mundi ekki vera hægt
að auka vald og verksvið hennar að sinni,
og nú virðast lög um hjeraðsfundi og sókn-
arnefndir, sem gefa þeim kost á að hafa
mikil afskipti af kirkjulegum málum, gera
þetta síður nauðsynlegt.
Hina heiðruðu útgefendur Ísafoldar og
Þjóðólfs bið jeg að taka þessa grein í blöð sín.
Reykjavík 14. dag júlím. 1884.
P. Pjetursson.
†
Árni Þorvaldsson Böðvarssonar
í Saurbæ, f. 8. aug. 1861, † 7. apríl 1884.
—»«—
Sorgin er stríð, en þó er augað þurt
þornuð er nú að mestu lindin tára -
einn er nú horfinn, einn er farinn burt,
það endurminning vekur blíða og sára.
Því Árni stoð i æsku grænum reit
sem íturvaxinn suðurlanda pálmi,
og lífsins æð var elskurík og heit
og eðlið eins og hlíf úr góðum málmi.
Nú ertu horfinn! nú er huggun ein
að hugsa um þig og þínum anda fylgja,
þó jörðin geymi lík og liðin bein
og ljósti hjartað örlaganna bylgja.
Sá bautasteinn, sem beztur stendur hjer
og bifast ei í forlaganna vindi,
á bruna-hrauni hjartans reistur er,
en hann á líka saknaðarins yndi.
Því þó að Árni nú sje lagður lík,
og leiki sorg um frænda, vin og bróðir:
þá er sú endurminning yndisrík,
að öllum var hann hugljúfur og góður!
B. G.
Eptir viðaukabl. við »Þjóðólf« í dag
hefir verið skrifað hingað með kaupskipi frá
Norvegi, nýkomnu, að þar sje komið til valda
vinstrimanna-ráðaneyti, með forustu Joh.
Sverdrups stórþingsforseta.
AUGLÝSINGAR
í samfeldu máli m. smáletri kosta 2 a. (þakkaráv. 3a.) hvert orð 15 stafa frekast
m. öðru letri eða setning 1 kr. fyrir þumlung dálks-lengdar. Borgist út í hönd.
Uppboðsauglýsing.
Föstudaginn h. 18. þ. m. kl. 10 f. m. og
eptirfylgjandi dag verðr eftir beiðni timbur-
kaupmanns Wathnes selt við opinbert upp-
boð mikið af borðvið og »spírum«. Gjald-
frestr verðr fyrir áreiðanlega kaupendr í 10
vikur frá uppboðsdegi. Skilmálar birtast á
undan uppboðinu á uppboðsstaðnum.
Bæjarfógetinn í Reykjavík h. 11. júlí 1884.
E. Th. Jónassen.
Hérmeð er öllum bannað að þétta tunnur
eða önnur ílát við vatnsból bæjarins. Sömu-
leiðis er bannað að þvo þvotta nálægt vatns-
bólunum. Þeir sem brjóta á móti þessu banni
verða að greiða sekt eftir úrskurði lögreglu-
stjórans.
Bæjarfógetinn í Reykjavík 11. júlí 1884.
E. Th. Jónassen.
Hérmeð er öllum bannað að láta hella öðru
í rennur bæjarins en óhreinu vatni frá húsun-
um, en eigi má láta í þær matarleifar eða
óhroða, því sé það gert, leiðir þar af að vatn-
ið ekki getr runnið eftir rennunum og að megn
ólykt leggr upp úr þeim. Þeir sem brjóta á móti
þessu banni, verða sektaðir eftir úrskurði lög-
reglustjórans.
Bæjarfógetinn í Reykjavík hinn 11. júlí 1884.
E. Th. Jónassen.
Hjer með auglýsist, að jeg, samkvæmt um-
boði erfingjanna, er skipta sjálfir, annast inn-
heimtu allra skulda til dánarbús P. J. Hoff-
manns á Akranesi. Skora jeg á alla skuldu-
nauta nefnds dánarbús, að hafa greitt mjer
skuldir sínar til búsins eða samið við mig um
greiðslu þeirra innan 6. dags ágústmán. þ.á.
Mig er að hitta í húsi Jóns bókavarðar Árna-
sonar hvern virkan dag kl. 11—12 f. m. og
4—5 e. m.
Reykjavík 13. dag júlímán. 1884.
Skúli Thoroddsen.
Bænakver- og sálma
eptir
síra Ólaf Indriðason á Kolfreyjustað,
2. útgáfa, nýprentuð,
fæst á afgreiðslustofu Ísafoldar innb. á 25 a.
Landamerkjalögin
(17. marz 1882), prentuð sjer í lagi, fást á
afgreiðslustofu Ísafoldar og hjá bóksölum
víðsvegar um land, (send nú með strandferða-
skipinu) heft fyrir 12 aura, en 10 expl. í
einu fyrir 1 krónu.
Kýr, 9 vetra gömul, að kálfsárinu meðtöldu, al-
veg heilbrigð og gallalaus, er til sölu í Árnessýslu
fyrir 100 kr. nú undir eins eða þá fyrir 90 kr. um
rjettir í haust, gegn borgun í peningum út í hönd
til undirskrifaðs. Kýr þessi mjólkar nú 10 merk-
ur í mál og á að bera í 11. viku vetrar. Menn
snúi sjer til
Carl Franz Siemsens verzlunar:
Rvík 12/7 84. G. Emil Unbehagen's.
Gjafakorn.
Öllum þeim, sem eiga gjafakorn í geymslu í pakkhúsum
mínum, gerist hjer með við vart um, að þeir verða
að vitja þess fyrir 10. ágúst næstkomandi, þar eð
öllu því gjafakorni, sem þá verður óviljað til mín,
mun verða skilað landshöfðingjanum til frekari ráð-
stöfunar. Rvík 10. júlí 1884.
Carl Franz Siemsens verzlun:
G. Emil Unbehagen.
Hvíthyrndur gemlingur, að dauða kominn
af vanka - mark: sýlt og gat hagra, hnífsbragð
vinstr - var nýlega hirtur á Kálfatjörn. Eigandi
vitji þangað virðingarverðs að frádregnum kostn-
aði. 12/7—84.
600-800 króna
lán vill maður fá, sem hefir nokkurt veð að bjóða, þótt
ekki sje fasteign, og býður ríflega vexti. Maðurinn.
er í góðri stöðu: hefir töluverðar fastar árstekjur.
Lánið getur orðið endurborgað á 1 1/2 eða 2 árum.
Ritstjórinn vísar á lánbeiðanda.







Þar koma þær!
Skemmtilegu vörurnar frá Birmingham.
Eylífur í Haga er að búa út ullarlest sína
til Reykjavíkur. Rjett í því að hann er að
fara á bak, kemur kona hans Hildur hlaup-
andi út úr bænum, og segir: Góði, kauptu
nú handa börnunum eitthvað fallegt hjá hon-
um Þorláki, t. d. fallegan saumakassa
handa henni Gunnu, fallegan lúður handa
Nonna, og smá bollapör handa Stínu. þú
gleymir náttúrlega ekki að kaupa handa mjer
í eina svuntu af silkitauinu, sem kostar eina
kr. al., og svo læturðu slipsi fylgja með.
Jeg skal reyna að hugsa eptir þessu, góða.
Vertu sæl!
Skopparakringlur 0/50. Fallegar dukkur 0/75.
Peningakassar 0/50. Saumakassar 3/25, 3/50, 5/50, 7/00.
Album 1/00, 2/25. 3/75, 4/75, 5/00, 5/50.
Myndir af ýmsum borgum 0/75. Göngustafir 0/75.
Lúðrar fyrir litlu drengina 0/60, 0/75, 1/00.
Speglar 0/12, 0/60, 1/25. Boltar 0/30, 0/50.
Myndabækur fyrir börn 0/10, á spjöldum 0/15.
Skrifbækur 0/10. Smíðatól fyrir drengi 1/20, 1/50.
Smáhestar 1/00, 0/75, 0/25. Körfur úr stálvír 0/60.
Skrifpúltin skemmtilegu 1/00.
Smákassar með skrá og lykli 1/00. 1/25.
Keiluspil 0/75. Eggjabikarar úr postulíni 0/75.
Matskeiðar 0/50, 0/75. Teskeiðar 0/15.
Lakk, stöngin 0/10. Pennar, kassinn 0/10.
Tóbaksdósir 0/60, 0/75. Sinnepssósur 0/50.
Pipardósir 0/50. Blekbyttur 1/00.
Peningabuddur 0/25, 1/00. Smá postulínskönnur 0/60.
Barnastólar 0/60. Barna bollapör í kössum 0/60, 1/50.
Klukkurnar góðu 5/00, 6/00, 7/0O, 10/50, 11/00.
Skóhorn 0/25. Úrkeðjur úr stáli 0/15, gyltar 0/75.
Harmoníkur 3/50, 5/50, 8/00, 8/50, 7/50, 10/00,
11/50, 15/00.
Perluhálsbönd fyrir ungu stúlkurnar 0/25, 0/50, 0/75.
Vasa-Tappatogarar úr nýsilfri 1/00.
Brjóstnálar 0/65, 0/75.
Lyklahringir 0/08, 0/12, 0/15, 0/20.
Saltker úr gleri 0/50.
Fín glös fyrir Sherry og Portvín, glasið 0/50.
Blikk-könnur 0/60. Skóbusta 0/50.
Reikningsspjöld 0/25. Umslög 1/00 hundraðið.
Póstpappir, pakkinn á 1/00.
Rammar fyrir photograph-myndir 1/00.
Járnhjólbörur 1/25, 1/75.
Kolakassar í stáss-stofur 8/50, 9/00, 12/00, 25/00.
Þvottabalar úr járni 1/50, 2/oo, 2/50, 3/00.
Vatnsfötur stórar.
Smjörkúpur úr gleri 0/75.
Sykurker og rjómakanna úr gleri hvorttveggja 0/75.
Smábátar fyrir drengi 0/50. Barna-úr 0/10.
Reiðpískar 1/00, 0/60. Smá sverð 1/00.
Smá byssur 1/50. Rakdósir með spegli 0/75.
Smá töskur 1/10.
Fallegu kassarnir með skeljum 1/00, 1/50.
Hárbustar, sem verja hárið frá að rotna eður losna 2/00.
Electroplet:
Kökubakkar 10/00, 17/00, 18/00.
Kaffikanna, rjómakanna og sykurker, allt í einu
lagi á 25 kr.
Sykurker 6/00, 4/00. Smjörkúpur 7/00, 10/00.
Plat de Menage 10/00, 12/00.
Saltker 2/00.
Járnkatlar 2/00, 3/00, 3/50, 4/50.
Alls konar tregtar úr blikki.
Mjólkursigti. Eyrnahringir 0/75.
Ljómandi fallegir handhringir fyrir karlmenn og
kvennmenn 1/00, 1/50, 2/00, 3/00.
Slipshringir fyrir karlmenn 1/50.
Tinkatlar svartir 1/00, 1/25, 1/50, 2/00.
Járnrúm alls konar 15 kr, og 18 kr.
Enn fremur nýkomið beint frá Sheffield alls konar
smíðatól: hefiltannir, þjalir, sagir, sporjárn, skær-
in góðu, vasahnífar, pennahnífar, sagir, hengilásar.
Hjá mjer eru nú sýndar allar þessar vörur
á hverjum virkum degi frá kl. 7 á morgn-
ana til kl. 8 á kveldin.
Þeir sem hafa peninga — kaupa;
Þeir sem hafa fisk — kaupa;
Þeir sem borga með inn-
skript til annara kaupmanna — kaupa;
Þeir sem hafa æðardún — kaupa;
Þeir sem hafa ullina — kaupa;
Takið eptir!
þeir sem kaupa hjá mjer kramvöru allt að
helmingi fá nú 65 aura fyrir pundið af
góðri ull
Eptir því sem húsrúm leyfir, eru vörurnar
sýndar sem bezt til þess fólk sjái þær.
Búðin er í Strandgötunni þangað flykkist
fólkið daglega, því þar eru nýar vörur, nýir
prísar, nýir litir, ný munstur.
Með vinsemd og virðingu
Rvík 15. júlí 1884.
Þorlákur Ó. Johnsson.
Ritstjóri Björn Jónsson, cand. phil.
Prentsmiðja Ísafoldar.