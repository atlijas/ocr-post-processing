Kemr út þrisvar á mán-
uði, 36 blöð um árið.
Árg. kostar 2 kr. og
borgist fyrir
júlílok (ella 3 kr.).
FJALLKONAN.
Valdimar Ásmundarson
ritstjóri býr í Þing-
holtsstrætti og er að hitta
kl. 3-4 e. m.
19. BLAÐ.
REYKJAVÍK, 30. JÚNÍ
1888.
„FJALLKONAN“
Þeir, sem hér eftir gerast kaupendr "Fjallkonunnar"
fyrir árið 1888 og um leið fyrir 1889 geta fengið ÓKEYP-
IS fyrri hluta þessa árgangs 1.—19. blað og síðari hluta
árg. fyrir 1 krónu, sent kostnaðarlaust.
„Fjallkonan“, 36—37 arkir, kostar þá að eins EINA
KRÓNU árgangrinn. Útsölumenn fá ókeypis ýmsa smá-
ritlinga, er út koma í Reykjavík, og þeir, sem fá 5 nýja
kaupendr eða fleiri, geta fengið alla „Fjallk.“ frá upphafi
ókeypis, 5 árganga, meðan upplagið hrökkr, auk hæstu
sölulauna. Ekkert blað býðr slíka kosti.
Gjalddagi „Fjallkonunnar“ er í júlí, ella kost-
ar árgagnrinn þrjár krónur.
Þeir, sem hafa fengið ofsent 14. bl. „Fjallk.“ þ. á., eru beðn-
ir að endursenda það.
Prestakall veitt. Þóroddstaðr í Kinn 25. þ. m. presta-
skólakandídat Jóni Arasyni, samkv. yfirlýsingu sóknarnefndar.
Búnaðarskólinn á Eyðum. Sýslunefndir Múlasýslna af-
réðu að láta Eyðaskólann tóra að minsta kosti eitt ár enn, ef
ei færri enn 4 piltar yrðu komnir á hann 1. júlí. Laun skóla-
stjóra 1000 kr. auk fæðis; annar kennari feldr burt, og ráðs-
kona með 300 kr. launum. Skólastj. nú ráðinn Jónas búfr. Ei-
ríksson frá Ketilsstöðum. Gutt. Vigfússon vildi ei þiggja svona
lítil laun. Fáist ei piltar á skólann, hefir J. búið til afnota
leigulaust gegn veði, enn er skyldr að taka pilta í laust fyrir
ákveðna borgun.
Vestrfarir verða allmiklar í sumar, þð ekki fult eins
og í fyrra. Með gufuskipinu „Copeland“ fóru héðan 20 þ. m.
um 200 vestrfarar með Allanlínunni (flestir úr Húnavatnssýslu
og nokkrir hér úr nærsveitunum, um 100 úr Stykkishólmi og
70—80 af Ísaf. Með „Lauru“ fóru héðan 26. þ. m. 125 vestr-
farar með Anchorlínunni og 4 með Allanlínunni.
Hafísinn mun nú vera að fara frá norðrlandi. Af Húnaflóa
rak hann eftir miðjan júni. — 24. þ. m. varð „Copeland“ að
snúa frá Skagafirði fyrir is.
Tíðarfar. Nú um nokkurn tíma hefir verið blíðasta veðr
og hiti allmikill, um 18—19° R. í skugga um hádegi. Lengst
um hafa verið kuldar og þurviðri í vor og er því
grasvöxtr mjög lítill.
Mannalát. 21. maí þ. á. andaðist Sveinn Skúlason, prestr
á Kirkjubæ í Tungu, 64 ára að aldri, f. að Ytriþverá í Vestr-
hópi 12. apr. 1824 af foreldrum Skúla Sveinssyni og Guðrúnu
Björnsdóttur. Gekk í Bessastaðaskóla 1844, útskrifaðist úr
Rvíkrskóla 1849, fór sama ár til háskólans og tok þar 2 lær-
dómspróf með góðum vitnisburði; stundaði málfærði, enn hætti
námi og kom hingað til lands 1855, og tók þá við útgáfu og
og ritstjórn „Norðra“, er hann hafði til ársloka 1861; auk þess
gaf hann út á Akureyri ýms rit. meðal annars Jónsbók (lögbók-
ina). Þingmaðr var hann fyrir N.-Þingeyjarsýslu 1859—1867.
Vorið 1862 flutti hann til Rvík og var þar um nokkur ár;
vígðist prestr 1868 að Staðarbakka, fékk Kirkjubæ 1883. Kvænt-
ist sumarið 1859 Guðnýju Einarsdóttur fir Rvík (systur H. E.
Helgesens skólastjóra) og átti með henni 5 börn, er 3 lifa,
enn misti hana 1885. Sira Sveinn var atgervismaðr mikill og
vel að sér.
Nýdáin er Jóhanna Jónsdóttir, ekkja síra Hjálmars Þor-
steinssonar síðast í Kirkjubæ.
Druknan. 2. maí fórst bátr frá Látrum á Rauðasandi
með 5 mönnum. Form. Dagbjartr bóndi Gíslason, dugnaðarmaðr.
Aflabrögð góð við Faxaflóa í alt vor, nema í Höfnum;
sömuleiðis góðfiski austanfjalls. Ágætisafli við Ísafjarðardjúp
og óvanalega mikill undir Jökli, enn þar saltlaust, svo fiskrinn
skemmist. Síldveiði var talsverð á Austfjörðum frá því í miðj-
um jan. og þangað til snemma í mars er hafísinn kom. „Var
þó illa stundað framan af vegna ógæfta og óvissu um síldar-
arverð utanlands". Mest síldveiði í Mjóafirði (um 650 tunnur
í um 30 net). Fyrir tunnuna af þessari sild fengust í Noregi
11—12 1/2 kr., í Stafangri.











































































































Með skipi, er kom 28. þ. m. frá Liverpool,
fréttist að Friðrik III. Þýskalandskeisari hefði
andast 14. þ. m. um kvöldið.
Blöðin. ÍSAFOLD, 27. bl., 13. júní, engin ritgerð. 28.
bl., 20. júní. Um bráðafárið eftir Schierbeck. Aflabrögð og ýsu-
lóð ettir síra Jens Pálsson. 29. b., 25. júní. Þingvallafundr.
„Fjallkonan“ og A Feddersen. — 30. bl., 27. júní. Stjórnar-
skrármálið eftir Þ. Böðvarsson.
ÞJÓÐÓLFR, 27. bl. 8. júní. Tryggvi Gunnatsson fyrrum
og nú. — 28. bl., 15. júní. Frh. sömu gr. — 29. bl., 22. júní.
Þingvallafundurinn. Barnadauði hjá vestrförum. — 30. bl., 29.
Embættislaun og meiningamunr.
Þingvallafundur
er ákveðinn í sumar, eins og sjá má á fundar-
boðinu i síðasta blaði.
Aðalmálefni fundarins verðr auðvitað stjórnar-
skrármálið, og mun svo til ætlast, að því verði
haldið í sama horfinu, þ. e. að frumvarpi síðasta al-
þingis verði haldið fram óbreyttu.
Þá er undir því komið, að kraftarnir sundrist
ekki, þegar mest á ríðr í beita þeim. Nú kemr 74
FJALLKONAN.
30. júní  1888.
fram, hvort þjóðviljinn í þessu máli er einn eða
tvískiftr.
Bæði meiri og minni hlutinn á þinginu hefir
borið fyrir sig vilja þjóðarinnar. Skeri hann
nú úr.
Ef minni hluta menn sannfærast nú um það,
að það sé einlægr þjóðvilji að halda málinu
fram í sama horfi hvíldarlaust þar til eitthvað
vinst, þá er meiri von, að til samkomulags dragi
með flokkunum, er öndverðir hafa staðið í þessu
máli á þingi.
Þá væri einnig von um einhvern framgang í
málinu. Svo hefir það reynst áðr. Alþingi barð-
ist í mörg ár fyrir stjórnarmálinu með sundruðum
kröftum; þegar allir þingmenn urðu loks að kalla
á eitt sáttir, fékk landið stjórnarskrána á næsta
ári.
Hingað til hefir fjarri farið, að þingið hafi get-
að komið sér saman i stjórnarskrármálinu nýja,
enda hefir stjórnin ekkert gert til samkomulags,
enn stöðugt sýnt þinginu þegjandi vanvirðu í
þessu máli. Þá hefir það ekki bætt samkomulagið,
að blöðin hafa oft beinst ærið persónulega að
minni hluta mönnum, enn þeir hafa ekki átt kost á að
halda uppi málstað sínum. Síðan „Suðri“ og „Fróði“
dóu hafa minni hluta menn ekkert málgagn haft með-
al blaðanna. — Það gleðr oss því að „Ísafold“ hefir
nú skotið skjóli yfir minni hluta menn og verðr
að vonum framvegis vígi þeirra og stjórnarinnar.
Þá verðr hægra að átta sig á því, sem fram fer í
þeim háu politisku hvirfingum, og miðar það til
að ýta málinu í betra horf.
Eins og áðr hefir verið drepið á í þessu blaði,
er áhuginn á hinu nýja stjórnarskrármáli engan
veginn vel vakandi meðal þorra almennings, og
menn fylgja þessu máli hvergi nærri með þeim
sannfæringarkrafti, sem stjórnarbótarmálinu fyrrum,
enda virðist einhver pólitisk deyfð í aldarfarinu,
sem vera mun eðlilegt aftrkast, er jafnan kemr á
eftir pólitiskum fjörkippum, ekki sízt þegar mönn-
um bregðast hinar glæsilegu vonir frelsisins. Þann-
ig eru hinir yngri menn nú engan veginn jafn-
ötulir framsóknarmenn sem hinir yngri menn vóru
um 1850.
Þá kemr til hið bága ástand landsins, er dregr
alla hugi manna að daglegum lífsþörfum. Allar á-
hyggjur manna hníga nú að því, hvernig menn
geti haft að éta, hvernig menn geti komist úr
verslunarskuldunum, komið upp fjárstofni, aukið
útveg sinn o. s. frv. Harðærið sverfr fast að mönn-
um; fólkið fækkar í landinu vegna stórkostlegra
útflutninga, og brottfararfýsin dregr úr öllum fram-
faraáhuga.
Loks eru menn mjög vondaufir um bráðan sigr
í þessu máli, enda blæs nú ekki byrlega í Dan-
mörku, þar sem fremr má kallast vörn en sókn
af hálfu framsóknarmanna.
Alt þetta deyfir áhuga landsmanna í stjórnar-
skrármálinu.
Ef það er eigi að siðr alvara þjóðarinnar, að
halda málinu áfram fyrst um sinn, hvað sem það
kostar, þar til eitthvað verðr ágengt, þá er alveg
rangt að draga úr þeirri sjálfstjórnarlöngun, er
brýst þannig fram, þrátt fyrir aðþrengingar á all-
ar hliðar. Þá hljóta allir að styðja mál þetta, og
þá munu minnihlutamenn að líkindum eigi spyrna
á móti málinu, enda munu þeir eigi vera á móti
því í aðalatriðunum; þeir munu allir vilja hafa
stjórnina innlenda.
Nú þykir líklegt að heldr dragi saman milli
hægri og vinstri manna i Danmörku, og að eitt-
hvað muni þar lagast i stjórnmálum fyrir eða um
minningarhátíð þá, er konungr heldr í haust. Væri
þá ekki fjarri, að Þingvallafundr kysi tvo menn
til að fara á konungsfund og flytja honum ávarp
Íslendinga á ríkisafmæli hans og jafnframt óskir
og kröfur vorar í stjórnarskrármálinu.
Sýningin í Kaupmannahöfn.
(Frá fregnrita „Fjallk.“).
II.
Þegar ég er kominn inn fyrir hallardyrnar og
lít yfir þennan geysimikla sal, sem er yfir 600 fet
á lengd og nær 100 fet á breidd, þykist ég strax
sjá, að ég muni eigi geta séð alt á einni klukku-
stundu. Þessi salr er að eins 1/5 hluti af öllu því
svæði, sem sýningin, með öllum útbyggingum og
einstökum kofum, tekr yfir. Ég var nú í vafa með,
hvað ég ætti að skoða fyrst. Beint fram undan
mér i miðjum salnum standa geislar af gulli, silfri,
stáli, gleri og öllu mögulegu, án þess, að neitt sér-
stakt skari fram úr öðru; til vinstri handar sjást
nokkrar afarmiklar fallbyssur, og á veggnum fyrir
ofan stóreflis málverk af fjöllum, sjó, skipum, hús-
um o. fl. Þá verðr mér litið til hægri handar og
sé þar allmikið hús, felt saman af bjálkum á norsk-
an hátt; út um gluggann lítr til mín stúlka, heldr
hýrleit, og rétt fyrir neðan sést lystibátur undir
fullum seglum, og er stafað á seglið með stórum
stöfum: „Velkommen til Norge“.
Í tveimr stökkum er ég kominn niðr til Nor-
egs, með því að taka tíu tröppur í hvoru. Ég
skoða bátinn og húsið i krók og kring; á veggj-
um þess neðanverðum eru myndir af mönnum á
skautum, skíðum, fugla-, dýra- og fiskveiðum og
alls konar „sporti“. Húsið á vist að vera skáli fyrir
ferðafólk og inni í honum fann ég aftr stúlkuna;
hún er þá öll úr vaxi, enn ber þó öll merki þess,
að hún sé lifandi. Þar eru ýmsir hlutir til sýnis,
skautar, skíði og annað, sem ómögulegt er upp að
telja. Skíðin eru létt og lipr; undir tábrögðunum
eru þau klædd selskinni, og sum beygð upp bæði
að framan og aftan. — Einn norskr skinnaskradd-
ari sýnir þar alls konar loðskinn og úttroðin dýr,
og hefir raðað því öllu niðr af hinni mestu snild.
Maðr sér þar ísbirni tvo út á ísjökum vera að rífa
í sig sel, suma sitjandi á ísnum og suma á flug-
ferð, enn fyrir utan ísinn eða í stórri vök langt
burtu sést stóreflis hafskip með fullum reiða. Aug-
að fær eigi annað séð, enn að þetta sé alt svo
í raun og veru, enn næst manni liggja alls konar
skinnfeldir, loðkápur og loðhúfur. Í þeim enda
Noregs, sem fjarst er inngangi, rekr maðr sig á
sannnefndan Babelsturn af bjórtunnum, brennivíns-
flöskum og alls konar niðrsoðnum matvælum.
Nú hugsaði ég til, að bregða mér yfir Kjölinn
til Svíaríkis. Það hefir fengið bólfestu vinstra meg- 30. júní 1888.
FJALLKONAN.
75
in við innganginn. Á þeirri leið varð fyrir mér
kvenmaðr, sem hafði á boðstólum skrá yfir sýning-
argripina, og ýmsa aðra bæklinga til leiðbeiningar
fyrir sýningargestina. Ég fékk hjá henni fyrstu
deildina af gripaskránni. enn hún er í 6 deildum.
Þessi eina deild nær yfir 2500 númer og er yfir
300 bls.
Eg settist nú niðr á einn dýrindis hæginda-
stól — húsgagnasalarnir hafa séð um að eigi vant-
aði sætin — ; ég fór að blaða í skruddunni, sem ég
hafði fengið. Á fyrstu síðunni rek ég þá augun í
upplýsingar um stærð og fólksfjölda „konungsríkis-
ins Danmerkr“ ásamt með undirlægjum. fyrst og
fremst Færeyjum með 72,445 íbúum, þá Íslandi með
11,220 og síðast Grænlandi með 10,000 íbúa. Þeg-
ar ég kem að Íslandssýningunni, sem svo er köll-
uð, munu lesendr Fjallkonunnar fá að sjá, að það
er „Methode i Galskaben“.
Eftir fáein skref frá sæti mínu á ég eigi eft-
ir nema 3—4 tröppur til þess að vera kominn inn
í mitt Svíariki, enn er ég lít upp, verðr mér heldr
enn eigi hverft við. Þar stendr þá björn á aftr-
löppunum með gapandi gin og blaðrandi tungu,
líklegastr til, að verja mér uppgöngu. Ég kem
brátt auga á seðil, sem hann ber á tungunni með
þessum orðum: „björn skotinn 7. jan. 1880“. Þá
var nú svo sem auðvitað, að enginn þurfti að hræð-
ast þann kauða. (Framh.).
Leiðrétting við leiðrétting.
Í 17. tbl. „Fjallk.“ er „leiðrétting“ undirskrifuð af síra Jó-
hanni Þorkelssyni. Af því ég var líka fundarstjóri á Lágafelli
á sumardaginn fyrsta, finn ég mér skylt að leiðrétta það sem
rangt er frá skýrt um þann fund, og er sumt í „leiðrétting“
prestins ósatt og sumt villandi, svo ég brúki hans eigin orð.
Það er ósatt, að á jarðræktarfélags fundinum hafi nokkuð verið
rætt um politik, og það er villandi að gefa í skyn, að umræður
hafi engar orðið af þeirri orsök, að menn hafi verið að fara af
fundi; hið sanna er, að eftir að jarðræktarfélagsfundinum var
slitið og áðr enn sóknarnefndarfunndrinn var settr, urðu nokkr-
ar umræður (án þess neinn fundr í því skyni væri boðaður) um
framkomu þingmannanna okkar í stjórnarskrármálinu á síðasta
þingi. Við síra Jóhann vórum þar báðir viðstaddir, og ég man
ekki betr, enn að við værum alveg samdóma um, að próf. Þ.
Böðvarsson hefði brugðist vonum okkar i stjórnarskrármálinu,
því báðir mundum við eftir yfirlýsingu hans á kjörfundi 2. júní
1886. Við þetta tækifæri tóku fleiri til máls enn við; þar var
talað um Fensmarksmálið og tölu þingmanna í efri og neðri
deild. Ég þekki ekki annað enn rétt sé skýrt frá í bréfkaflan-
um úr Mosfellssveit; ég heyrði ekki prestinn aðvara neinn um,
að frá þessu mætti ekki segja, og mér datt það ekki í hug.
Staddr í Reykjavík, 11. júní 1888.
Guðm. Magnússon,
frá Elliðakoti.

Petitl. 18 a.

Minsta augl. 25 a.
AUGLÝSINGAR.
Þuml. 1 kr. 25 a.
Borg. fyrirfram.

Piltar þeir, sem koma á Möðruvallaskólann í haust
og vilja hafa fæði hjá sjálfum sér, geta feng-
ið þjónustu og allan matartilbúning (þar í eldiviðr
og geymsla á matvælum) og herbergi til að mat-
ast í hjá bóndanum á jörðunni fyrir 36 kr. um skóla-
árið, eða minna, ef 10 verða saman eða fleiri. Borg-
unin greiðist við byrjun skólaársins.
Möðruvöllum í Hörgárdal, 4. júní 1888.
Jón A. Hjaltalín.
VESTURFARAR!
Gufuskipið „COPELANLD“ fer héðan úr Reykjavík beint
til Skotlands um 4—5 júlí eingöngu með Vestrfara. Þeir, sem
vilja vera vissir um að komast með, ættu að skrifa sig í tíma.
Rvík, 29. júní 1888. pr. pr. Sigfús Eymundsson.
Jón Ólafsson.
Eftir áskorun sóknarnefndar og safnaðarfundar í Reykja-
vík, gerum vér undirskrifaðir járnsmiðir almenningi kunnugt,
að vér hvorki jánrnum hesta né vinnum að öðrum smíðum á helg-
um dögum. Þeir, sem vilja fá hesta járnaða hjá oss, aðvarast
því um að ljúka því af fyrir helgar.
Reykjavík, 25. júní 1888,
Sveinn Brynjúlfsson, Sig. Jónsson, B. Hjaltesteð,
Þorsteinn Tómasson, Gísli Finnsson. Einar Finnsson,
Ólafr Þórðarson, Benedikt Samsonarson, Kristján Kristjánsson,
Jósep Jónsson, Einar Þorsteinsson.
Góð ný saumavél
er til sölu. Ritstj. vísar á.
HERBERGI, helst fyrir einhleypa, eru til leigu í miðjum
bænum með góðum kjörum. Ritstj. vísar á.
Tannlækningar.
Hér með leyfi ég mér að auglýsa — eftir beiðni
margra merkismanna á Austurlandi — að eftir hinn
20. júlí næstkomandi verðr mig að hitta á Eski-
firði, sem tannlæknir, enn fremr á Seyðisfirði og
Þingmúla. — Hin ágætu tannpínumeðal mín, sem
hvergi fást annarstaðar hér á landi enn hjá mér,
mun ég hafa meðferðis, ásamt öllu því, er að tann-
lækningum lýtr. — Nánara mun verða auglýst,
hvaða daga mig verðr að hitta á þessum stöðum.
Rvík, 28. júní 1888.
Páll Þorkelson, tannlæknir..
Fjármark Árna Jónssonar í Mundakoti i Stokkseyrarhrepp:
hvatt, biti aftan hægra; geirstýft vinstra.
TAKIÐ EFTIR! að hvergi fast eins ódýr hesta-
járn og ljábakkar eins og hjá mér. Því meira
sem keypt er, því ódýrara.
Benedikt Samsonarson, í Skálholtskoti við Rvík.
Í verslun Sturlu Jónssonar fást
alls konar tegundir af ekta anilínlitum, stígvélum, lífstykkj-
um, sjölum, klútum, sokkum, milliskyrtum, tvinna, kvenslipsum,
regnhlílfum, líntau handa karlmönnum og kvenmönnum; 18 teg-
undir af kaffibrauði, 40-50 tegundir af brjóssykri; hvitsykr,
púðrsykr, Pickels, á 80 au. gl., Syltetöi á 90 au. krukkan; græn-
sápa, stangasápa, hansápa. Soda, te, Stivelse, saumamaskínolía,
Pilsner-öl, Wiener-öl, Whisky og ýmislegt fleira.
Tóuskinn og kópaskinn eru keypt með háu verði í Thom-
sens búð i Reykjavík.
Barnaskólakennsla.
Maðr, sem hefir haft á hendi barnakenslu stöð-
ugt í 14 ár og staðið fyrir fjölsóttum barnaskólum,
býðst til að taka að sér kenslu við barnaskóla næsta
vetr. Nánari upplýsingar fást hjá ritstj. þessa bl.
QUEEN VICTORIA'S
HAIR-ELIXIR,
hárvaxtar-meðalið ágæta
fæst einungis í verslun E. Felixsonar. FJALLKONAN. 30. júní 1888.
„Sjálfsfræðarinn.“
Nauðsyn og gagnsemi góðrar fræðslu og fjölbreyttrar þekkingar fyrir hvern mann í hverri stöðu sem hann er, mun
nú vera svo viðrkend hér á landi meðal allra stétta, að óþarfi er að fjölyrða um hana.
Í öðrum auðugri löndum, þar sem bygð er þéttari og samgöngr því hægri enn hér, eru til alls konar skólar og fræðslus-
tofnanir, sem veita tilsögn í inum ýmislegu fróðleiks-greinum. En alt um það verða þar þó ávalt margir, er eigi geta átt
kost á fyrir einhverra hluta sakir að sækja þessa skóla, og verða því að fara á mis við það gagn, sem af þeim má hafa, nema
þeir geti sjálfir aflað sér tilsagnarlaust meiri eða minni fræðslu.
Því hafa menn gert tilraunir til, að gefa út fjölfræðibækr svo auðveldar, að hver maðr, sem lært hefir að lesa, geti
numið af þeim sjálfr án tilsagnar, og svo samdar, að þær taki yfir ið helzta í öllum þeim fróðleiksgreinin, er hverjum vel-
menntuðu manni er nauðsynlegt að kunna. Hefir þetta. eins og við má búast, misjafnlega tekizt, sumstaðar vel og annarstaðar
miðr. En óhætt er að fullyrða, að á engu máli hafi það eins vel tekizt enn, eins og á enska tungu. Eru sérstaklega þrjú slík
ritsöfn tekin fram yfír alt annað, en það eru fræðisöfn þeirra bóksalanna Cassell's, Chambers' og Ward & Lock's. Eru söfn þau
sem kend eru við Cassell og við Chambers orðin veraldar-fræg. Margir menn, sem engrar kenslu höfðu notið annarar, en
álíka fræðslu í lestri, skrift og reikningi, eins og hér er lögboðið fermingarskilyrði, hafa frætt sig sjálfir svo af bók Cassell's að þeir
hafa getað leyst af hendi með góðum vitnisburði próf við heldri skóla, svo sein stúdentspróf eðr aðgöngupróf við háskóla.
Einn inn nafnfrægasti nútíðar-sagnritari Engla, Erskine May, segir í Englandssögu sinni, að bóksalarnir Cassell og
Chambers hafi með þessum ritsöfnum gert meira til eflingar mentun í Englandi og Ameríku, heldr en flest bókmentafélög í öðr-
um löndum, og jafnvel meira, en flestir skólar, sem ríkin kosta. Inn nafnkunni lærdómsmaðr og skáld Robert Lowe, er nú
nefnist Sherbrooke lávarðr (sá sami sem orkti grískt kvæði um Ísland: „Χαĩρε χαί έν νεφέλαισι“) sagði í ræðu, er hann hélt
við verkfræðinga-skóla í Halifax: „Meðal annars vil ég til gagnsemdar ungum mönnum, er afla vilja sér þekkingar, benda á eina
eða tvær; ef þeir lesa þær, munu þeir verða færir um að fella skynsamlega dóma um heiminn og það sem fyrir þá
ber í honum, betr færir til þess, en margir hávelbornir og aðrir háttvirtir herrar, sem ég er kunnugr. In fyrsta bók, er ég
vil til nefna, er Fræðslubók Cassells. Hver sá maðr, sem hefir lesið hana og kann glögg skil á því sem í henni stendr, ber fult
skyn á flest það sem fram fer og fyrir hann ber í heiminum, og er það miklu meira en sagt verðr um inn bezta stúdent frá lærð-
um skóla eða enda um velmentaðan lögfræðing eða prest". Þá nefnir hann Chambers bók með ámóta ummælum.
Bók Ward & Loks er yngri enn þessar tvær, en önnur eins blöð og „Athenæum“ o. fl. hafa farið áþekkum orðum
um hana.
Sé nú rit þessi nauðsynleg annarstaðar og gagn það sem þau gera þar, talið ómetanlegt, þá er auðvitað, að hér á landi,
þar sem fátæktin hamlar skólastofnunum og fámennið gerir torfengna góða kennara, en strjálbygð og efnaleysi meinar flestöll-
um að nota þá fáu og ófullkomnu skóla, sem til eru, hér verðr nauðsynin þúsundföld á slíku ritsafni, og gagnsemd þess ætti að
geta orðið ómetanleg.
Fyrir því hefi ég ásett mér að fá slíku riti út komið á íslenzku, og er áformað að hafa Fræðibók Chambers' eink-
um til fyrirmyndar, þannig að efni og fyrirkomlag verðr sniðið sem mest eftir henni; verðr sumt beinlínis þýtt, sumt jafnframt
lagað og breytt með sérstaklegu tilliti til Íslands og Íslendinga, enn sumt alveg frumsamið, þar sem efnið er þesss eðlis að þess
þarf við. Bæði Cassell's bók og Ward & Lock's bók verða ásamt öðrum ritum höfð til hliðsjónar.
Svo er til ætlazt, að hver fræðigrein verði í kveri sér, oftast nær líklega nálægt 4 arka stærð. En alt safnið í heild
sinni nefnist „Sjálfsfræðarinn“.
Til þess að gefa mönnuni hugmynd um, hve yfirgripsmikill „Sjálfsfræðarinn“ á að verða, skal hér nefna þær greinir, er
Chambers' ritsafn tekr yfír, það er lagt verðr til grundvallar fyrir „Sjálfsfræðaranum“. Auðvitað verða einstöku greinir feldar úr,
sem hér eiga eigi við eða síðr er þörf á (svo sem hver og einn getr séð), og stundum verða aðrar nýjar settar í staðinn:
Fyrri flokkr:
1. Stjörnufræði. — 2. Jarðfræði. — 3. Lofteðlisfræði. — 4. Eðlislýsing jarðarinnar. — 5. Lífseðlisfræði jurtaríkisins. —
6.-7. Jurtafræði.--- 8. Lífseðlisfræði mannsins. — 9.—12. Dýrafræði. — 13. Eðlisfræði — efni, hreyfing, hiti. — 14. Aflfræði—vélar.
— 15. Lagareðlisfræði—Lagaraflfræði—Loftaflfræði. — 16. Ljós og hljóð. — 17., 18. Segulmagn. Rafmagn. — 19. Tímatal. Stunda-
tal. — 20., 21. Efnafræði. — 22. Efnafræði hagnýtt. — 23. Steypur og mótanir. — 24. Vefnaðr. — 25. Nytsamir steinar. — 26.
Málmar—málmfræði. — 27. Eimvélin. — 28. Samgöngnfæri á landi. — 29. Samgöngufæri á sjó. — 30. Byggingarlist. — 31. Hit-
un—loftnýjun—lýsing. — 32. Vatnsföng—afrensluræsi—böð. — 33., 34. Akryrkja—yrking óræktaðs lands—páll og reka. — 35. Mat-
jurtagarðrinn. — 36. Blómstrgarðrinn. — 37. Aldingarðrinn. — 38. Fjárrækt. — 39. Hestrinn. — 40. Nautpeningr—mjólkrbúverk.
— 41. Sauðfé-Geitfé-Alpakakýr. — 42. Svin—kanínur—hæns—búrfuglar. — 43. Hunangsflugan. — 44. Hundrinn. — Dýraveið-
ar. — Stangaveiði. — 45. Fiskiveiðar. — 46. Heilbrigðisfræði. — 47. Matr og drykkr. — 48. Matreiðsla og matseld. — 49. Lækn-
ingafræði—handlækningar. — 50. Fatnaðr—búningr. — 51.—52. Yfirlit, registr o. s. frv.
Síðari flokkr:
53. Mannfræði. — 54. Tunga—málfæri. — 55. Skipulag mannfélags.—Stjórn. —56. Lög, saga þeirra og eðli. — 57. Saga
fornþjóða. — 58. Grikkja-saga. — 59. Rómverja-saga. — 60. Saga miðaldanna. — 61.—63. Saga Bretlands hins mikla og Írlands.
64 Stjórnarhættor og landshagir Bretaveldis — 65. Landher og sjólið. — 66. Evrópa. — 6?. England og Wales. — 68. Skotland.
— 69. Írland. — 70. Asia. — 71. Afríka.—Óseanía. — 72. Norðr-Ameríka. — 73. Suðr-Amerika.—Vestindíur. — 74. Mannleg sál.
— 75, Hugsanfræði. — Trúarbrögð.—Siðfræði.— 77. Saga ritningarinnar. — 78. Kristin kirkjufélög. — 79. Múhameðs-kenning.
—Hindúa-trú.—Búdda-trú. — 80. Norræn goðfræði.—Annar heiðindómr. — 81. Lykill að Almanakinu. — 82. Þjóðmegunarfræði
83. Viðskifti.—Peningar.—Bankar. — 84. Fólksfjöldi.—Fátækralöggjöf.—Liftrygging. — 85. Megunarfræði iðnaðarstéttanna. — 86.
Hagfræði. — 87. Siðferði manna. — 88. Uppeldi. — 89. Málmyndir—málfræði. — 90. Tölvísi.—Bókstafareikningr. — 91.-92. Rúm-
málsfræði. — 98 Dráttlist,—Málverk.—Myndhögglist. — 94. Leikfimi.—Bersvæðisiþróttir. — 95. Innanhúss-skemtanir. — 96.—97.
Söngfræði. — 98. Fornfræði. — 99. Málsnilldarfræði. -Fegrðarfræði. — 100. Letrprentun.—Steinprentun.— 101. Graftarlist.—Ljós-
myndun. — 102. Þjóðráð og bendingar. — 103.—104. Yfirlit, registr o. s. frv.
Eftir þessu verðr „Sjálfsfræðarinn“ sniðinn með þeim breytingum, sem eðlilega verðr á að gera.
Ritstjórn „Sjálffræðarans“ hafa þeir tekizt á hendr hr. Björn Jensson kennari við inn lærða skóla, og alþing-
ismaðr Jón Ólafsson, og hafa þeir herra Þorvaldr Thoroddsen kennari við lærða skólann og séra Eiríkr Briem prestaskólakenn-
ari góðfúslega heitið þeim aðstoð sinni, og sérstaklega að taka að sér að vinna að einstökum fræðigreinum. Auk þess hefir ráð-
stöfun verið gerð til að tryggja sér aðstoð eins eða tveggja af vorum færustu búfræðingum, og yfir höfuð verðr kostað kapps um
að tryggja sér, að alt i „Sjálfsfræðaranum“ verði áreiðanlegt, og svo ljóslega fram sett, að hver greindr maðr, sem hefir fullnægt
þekkingarskilyrðum þeim sem nú eru sett fyrir fermingu barna, geti af sjálfum sér haft full not ritanna án nokkurrar tilsagnar.
Tilgangrinn er að gefa út að minsta kosti 3—4 fræðibækr á ári úr hvorum flokki, eða alls 6—8 kver um árið. Og
yrði tala áskrifenda töluverð, eins og ég vona að fyrirtækið eigi sannarlega skilið. þá verðr verðið sett svo lágt sem frekast er
auðið. Hvert kver á að vera bundið sér, og myndir og kort eftir þörfum í hverju; og er það von mín. að áskrifendr verði svo
margir, að ég geti látið þá fá það sem út kemr á ári (6—8 bækr með myndum bundnar) fyrir 3 til 4 krónur. Einnig verða bækrn-
ar seldar lausasölu hver um sig, enn þá eðlilega með nokkuð hærra verði, en þó mjög ódýrt.
Það er ekki af gróðuhug, að ég ræðst í þetta dýra fyrirtæki, því að ég hefi einsett mer að láta kaupendrna njóta þess,
ef þeir verða margir, á þann hátt, að þeir fái eftir því meira fyrir sama verð; ég hefi eigi gert mér stærri vonir en svo, að ég
er vel ánægðr ef ég fæ sómasamlega endurgoldinn kostnað minn og fyrirhöfn. Það sem hvetr mig til að ráðast í þessa tilraun,
er sannfæringin um það, að þetta sé ið mesti bókmentalega þarfa-verk eða öllu heldr nauðsynjaverk, sem auðið er að vinna
þjóðinni.
Með því að ég vildi geta látið „Sjálfsfræðarann“ fara að koma út þegar að áliðnu sumri, vil ég biðja alla, sem vilja
gerast fastir kaupendr að honum, að tilkynna mér það sem allra fyrst. Það er von mín að allir, sem mentun unna, geri sitt
til að styrkja þetta þarfa fyrirtæki á þann eina veg, sem að haldi getr komið, en það er með því að gerast kaupendr og hvetja
alla, sem þeir ná til, til ins sama. Reykjavík, í júní 1888. Sigf. Eymundsson.
Prentsmiðja Sigf. Eymundssonar og Sig. Jónssonar.
