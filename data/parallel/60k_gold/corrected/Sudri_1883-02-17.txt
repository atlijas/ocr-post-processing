Af Suðra kemur 1 blað út
annanhvern laugard. Upp-
sögn með 3. mán. fyrirvara.
Suðri.
Árganginn 24 blöð kostar
2 kr. (erlendis 3 kr.), sem
borgist fyrir ágústlok.
1. árg. 4. blað.
SUÐRI.
Útgefendur: Einar Þórðarson. Kr. Ó. Þorgrímsson.
17. febr. 1883.
Kaupendur úr fjærsveitunum snúi sér til
Einars prentsmiðjueiganda Þórðarsonar.
Kaupendur úr nærsveitunum snúi sér til
Kr. Ó. þorgrímssonar, bóksala. Hann tekur
og móti öllum borgunum til blaðsins.
SKRIFSTOFA og AFGREIÐSLUSTOFA blaðsins
er Nr. 8 við Austurvöll.
Ritstjórann er að hitta hvern virkan dag
á skrifstofu blaðsins frá 1—2.
Þingmál að sumri.
I.
Um banka
eptir
Indriða Einarsson, kandídat í pólitik.
[Niðurlag].
V.
Það sem áður hefir verið sagt, er
talað almennt, en þegar um banka á
íslandi er að tala, er most undir því
komið, hvernig honum verði komið á
fót, og hvort hann borgi sig hér. Að-
aluppástungan um hið fyrra er síðan
á alþingi 1881 sú, að landssjóðurinn
leggi til í peningum og skuldabréf-
um 500,000 kr., en fái hlutabréf hjá
bankanum fyrir sömu upphæð, en ein-
stökum mönnum sé gefin heimild til
þess, að kaupa önnur 500,000 kr. hluta-
bréf í honum, og á hann eptir því að
hafa 1 millíón króna, þegar hann er
fyrir fullt og allt kominn á fót. Það
er nú eflaust rétt, sem ýmsir hafa tek-
ið fram, að þess mundi verða nokkur
bið, að almenningur keypti hlutabréf í
bankanum fyrir 1/2 millíón kr., en það
er þó alveg undir því komið, hvernig
bankinn borgaði sig. Hér á íslandi er
eflaust til 1 millíón í dönskum ríkis-
skuldabréfum, rentan af skuldabréf-
um þessum er 4 kr. af hundraði, eða
fáeinum aurum meira eptir gangverði
þeirra nú, ef bankahlutabréf gætu í
nokkur ár gefið 4 1/2—5 af hundraði,
þá mundi margur selja ríkisskuldabréf-
in, og kaupa þau. Gætu bankahluta-
bréfin gefið meira, og þau mundu gefa
þess meira, sem stofnfé hans gæti vax-
ið, þá gengi salan fljótar og fljótar, svo
það eru líkindi til, að meðan bankinn
væri t. d. 3 ár að koma út hlutabréf-
um fyrir hinar fyrstu 50 þús. kr., að
hann yrði ekki nema önnur þrjú aðkoma
út þeim 450 þús., sem þá væru óseld
almenningi. Það er aptur á móti auð-
vitað, að gæfu hlutabréf bankans lægri
rentu, þá mundi almenningur ekki
kaupa þau, því þá væri betra að kaupa
dönsk skuldabréf, nema hlutabréfin væru
látin vera t. d. 50 kr. að upphæð, því
þá þyrftu þau að eins að gefa eigand-
anum hærri rentu, en sparisjóður gef-
ur; þeir sem hefðu lítið undir hönd-
um, mundu þá samt sem áður reyna
til að kaupa þau, þangað til þeir hefðu
svo mörg undir höndum, að þeir gætu
selt þau, og keypt fyrir andvirðið
danskt eða útlent skuldabréf, ef pen-
ingarnir ættu að leggjast upp til lang-
frama.
Eptir uppástungunni á alþingi 1881,
átti bankinn að byrja undir eins og
hann hefði fengið hina áður nefndu 1/2
millíón úr landssjóði, og þá kemur nú
fyrst fyrir að gæta að því, hvort hann
gæti borið sig með þeirri upphæð og
með lagaleyfi sínu til þess að gefa út
aðra 1/2 milíón í seðlum upp á hina,
þannig að hann hafi þó ávallt nóga
peninga til að leysa inn þá seðla sína,
sem hann hefir gefið út. Hann á til
fé fyrir hverjum seðli, sem hann lætur
úti, en hann þarf ekki að hafa það allt
í peningum, því reynslan er fyrir því,
að aldrei kemur nema viss hluti af
seðlum nokkurs banka til innlausnar í
einu. Uppástungumennimir álitu að 1/3
af útistandandi seðlum, ætti að vera
til í peningum, þannig að fyrir hverjar 30
kr. í seðlum, sem út hefðu verið gefnar,
væru til 10 kr. í peningum í hirzlum bank-
ans. Eg fyrir mitt leyti skal þó taka það
fram, að eptir minni skoðun væri vissara
að hafa liggjandi í bankanum í gull- og
silfurpeningum 1/2 af öllum útistand-
andi seðlum, eða 15 kr. fyrir hverjar
30 kr., sem úti væru, því hér á landi
er engin reynzla til að styðja sig við í
fyrstunni, hvort menn gætu fært gull
og silfursjóð bankans niður í 1/3 af
útistandandi seðlum síðar, mundi svo
reynzlan sjálf sýna bezt.
En svo eg komist ekki frá efn-
inu, þá mundi reikningur bankans
verða, eptir að hann væri kominn í
fullan gang með 500 þús. króna eign
í veðskuldabréfum og peningum, og
aðrar 500 þús. krónur í seðlum, her
um bil þannig, að það fé, sem hann
hefði úti á rentu, væru 700 þús. kr.,
ársvextir, af því 4% . . 28000 kr.
Útgjöld til stjórnar, húsa-
leigu og skrifstofu, m. m. 6000 kr.
Árlegur ágóði

22000 kr.
Með því móti yrði sú renta, sem þær
500 þús. krónur, sem stæðu í honum
sem stofnfé, gæfu af sér 4 kr. 40 a.
af hverjum hundrað krónum. Væri
stofnfé bankans 1 millíón króna, og
seðlar hans 1 millíón, yrði sami reikn-
ingurinn þannig:
Fé á stöðugri rentu minnst 1400
þúsund kr. 4% vextir þar
af árlega...... 56000 kr.
Útgjöld til stjórnar, húsa-
leigu og skrifstofu, m. m. 9000 kr.
Árlegur ágóði 47000 kr.
Þá væru hlutabréf hans 1 millíón kr.,
og rentan af þeim því 4 kr. 70 a. af
hverjum 100 kr. Eg skal fúslega játa,
að þetta er að eins laust yfirlit, má
ske þykir sumum að kostnaðurinn við
bankann sé settur mjög lágt, en þeir
inir sömu verða líka að játa, að það
fé, sem hér er gjört ráð fyrir að jafn-
aðarlega liggi fyrir, er sett æði hátt,
að tíminn mundi að líkindum sýna, að
ekki þyrfti svo mikið, sem hér er gjört
ráð fyrir til að grundvalla þá á, að rentan,
sem gjört er ráð fyrir að bankinn fái
er sömuleiðis lág, að ekkert ráð er
gjört fyrir því, að seðlar týnist, sem
jafnan er hagur fyrir bankann, því þá
seðla þarf hann aldrei að leysa inn, að
hér er ekki gjört ráð fyrir, að bank-
inn græði neitt á geymslufé, o. s. frv.
Erfiðasti tíminn fyrir slíka stofnun
væri eflaust fyrstu árin meðan að hann
væri að komast í gang, eða að koma
út mestum hluta seðla sinna, en hver
sem vill lesa reikning Jóns háyfirdómara
Péturssonar í alþingistíð. 1881 II, bls.
768—691 — hann var eins og kunn-
ugt er, flutningsmaður málsins í efri
deildinni, — mun geta séð, að hann
ætlast á, að banki hafi fullt svo góða
framtíð fyrir höndum eins og eg hef
gjört ráð fyrir hér að framan, og það
getur þó enginn gjört honum þær get-
sakir fyrir unggæðisskap eða ofháar
vonir, sem margur gæti gjört ungum
talsmanni málsins. Af reikningi Jóns
Péturssonar má einnig ljóslega sjá
hvernig banki eptir öllum líkindum
mundi komast í gang hér á landi.
Ef hér væri stofnaður banki, sem

hefði 500,000 kr. fjárstofn, þá mætti
æfinlega hafa þá rentu, sem vanaleg
er hér á landi, upp úr þeim. Aðferðin
er einungis sú, að það sem áreiðanlegir
menn ekki vilja lána hér á Íslandi,
það setur hann í útlendar, t. d. sænsk-
ar, danskar og þýzkar obligatíónir, og
selur þær jafnóðum og fleiri vilja fá
peninga hér. Það getur því naumast
verið nein veruleg hætta í því að
bankinn fái ekki fulla rentu af því,
sem hann á að hafa í veltunni. Rentu-
skaðinn hlyti því að koma frá seðlun-
um — ef menn þyrftu ekki að taka
þá — og bankinn þyrfti líklega að
vera við því búinn, að menn hefðu
ýmigust á þeim í fyrstu, ekki af því
að neinn ýmigust þyrfti að hafa, held-
ur af fordómi almennings, sem gæti
skaðað nokkuð, ef hann væri eins rík-
ur og sumir hafa álitið. En því skyldi
almenningur her ekki eins geta reitt
sig á þá, eins og hann getur trúað
sparisjóðum, sumum með litlum efn-
um, fyrir fé sínu? Eg ímynda mér,
að flestir séu á sama máli og eg um
það, að bankinn gæti æfinlega komið
út öllum þeim peningum, sem hann
hefir, nema seðlunum, og tekið nokk-
urn veginn rentu af þeim. Og það
eru þó fæstir almennir bankar í öðr-
um löndum, nema t. d. í Bandafylkj-
unum, Svíþjóð og Skotlandi, sem gefa
út seðla; annarstaðar eru flestir bank-
ar stofnaðir án leyfis til þess, og þessir
bankar standa vanalega á föstum fót-
um. En banki sem yrði stofnaður á
Íslandi, hefði eflaust litlu úr að miðla,
og fyrir hann væri það blessun að geta
komið út, eða haft úti árlega svo sem
200,000 kr. í seðlum, og þess meira,
þess betra. Með rentunum af því gæti
hann staðizt allan sinn kostnað, og
lagt upp ofurlítið árlega, því einhvern
ágóða verður að reikna af öllu hinu,
sem hann hefir undir höndum. En
væri nú eptirlitið eins og áður hefir
verið drepið á, þá gæti landsstjórnin
án nokkurs ótta veitt bankanum þau
réttindi, að seðla hans mætti taka upp
í opinber gjöld; allir vita, að þau eru
ekki að hálfu goldin í peningum, held-
ur í ávísunum upp á Kaupmannahöfn;
og yrðu seðlar bankans gjaldgengir
til landfógetans, þá verð jeg að í-
mynda mér, að mikill hluti þessara
200,000 kr. yrði eptir 2 ár kominn í
veltuna og gengi manna á milli.
VI.
Hver nytsemi getur nú orðið að
banka hér? Mótstöðumenn hans efast
um, að hún verði nokkur, því á Ís-
landi séu engir víxlar. Menn hafa
yfir höfuð ekki vitað af því, að víxl-
bréf væru til, og það væri góð rit-
gjörð fyrir lögfræðinga að þýða nýju víxil-
lögin. Nytsemi bankans hlýtur að vera
í augum uppi. Því fyrir það fyrsta
gætu fleiri fengið lán upp á jarðir sín-
ar, eptir að hann væri stofnaður. Það
gæti verið og ætli helzt að vera, að
lánið yrði sett með þeim kjörum, að
nokkuð, t. d. 1—2 af hundraði, ættu
að borgast árlega af láninu, en þá
gætu líka fleiri fengið lán upp á jarð-
ir sínar en fá það nú, og margir feng-
ið það með heppilegri kjörum í rauninni,
en þeir fá nú. Renta gegn veði í fasteign
mundi ekki að jafnaði halda sér á 5%,
en lánið mundi borgast smátt og smátt,
því banki getur ekki átt úti sömu pen-
ingana til eilífðar, því enginn vill eiga
hjá bankanum seðla hans til þess tíma,
nema t. d. þeir, sem fara í sjóinn með
þá — og koma ekki upp.
Eg hefi á öðrum stað sýnt fram á,
að margar þjóðir eru til sem hafa
einn banka á færri menn on 72,000.
þar af höfðu Danir 1 á c. 30,000,
Englar 1 á 14,000, Skotar 1 á 5000
manns; þegar einhver segir, að her se
ekki unnt að hafa banka, er svo bágt að
trúa því. Mótstöðumenn bankans segja,
að hér séu engir víxlar, og því hafi
banki ekkert verulegt að gera hér.
þetta er satt að nokkru leyti, ef verzl-
unin á ávallt að vera í því horfi, sem
hún er nú. Sú nytsemi, sem flýtur af
bankanum, er einkum það, að kaup-
menn geti fengið — þeir sem ná til
hans — peninga handa þeim verzlun-
armönnum, sem peninga eiga að fá,
og að stöndugir kaupmenn gegn góð-
um víxil geta fengið peninga upp á 3
til 6 mánaða frest, látið bankann fá
víxilinn, fengið hjá honum peningana
og sent þá þeim sem við átti að taka,
og þetta atriði getur verið þeim þess
vert, að þeir þurfi ekki að sigla til
þess að fá lán.
Afleiðingin af því að setja upp
banka er nokkurn veginn ljós, og hlýt-
ur að verða ljósari eptir nokkur ár. Verzl-
unin getur aldrei orðið innlend, því ber
er að mestu leyti skrælingjaverzlun —
eða vara á móti vöru — nema banki
komizt á fót; villumenn í Afríku hafa
kavrisskeljar fyrir peninga, en vér höf-
um naumast það. Smátt og smátt færu
kaupmenn að nota hann. Nú liggur
peningamarkaður vor í Kaupmanna-
höfn, og þó það séu að eins fáir af
Hafnarkaupmönnum, sem koma til
bankans, þá væri honum það víst nóg.
Verzlun Íslands hleypur á c. 3—4 millí-
ónum árl., þar af eru líkindi tilað kaup-
menn taki til láns að 1500,000 kr. ár-
lega, og þó ekki komi nema 1/5 partur
af þeim til bankans með víxla sína,
þá hefir hann að líkindum fengið nóg
að gera, því hann verður einnig að
hugsa fyrir búnaði og öðrum atvinnu-
vegum.
Kólonial-verzlun hlýtur að vera ó-
heppileg hvar sem er, vér hljótum að
vera á móti fjarveru allra þeirra manna,
sem verzla hér; þeir setjast fyrst að á
Íslandi að nafninu til, og fara svo til
annara landa, þegar þeir standa sig
svo vel að þeir geta það; að byggja
fyrir þetta með lögum er ómögulegt,
undir þeim kringumstæðum sem nú
eru, en að laða menn frá því, með því
að bjóða þeim her á Íslandi það, sem
þeir leita að annarstaðar, er eflaust
samkvæmt kröfum þess tíma, sem
menn nú lifa á.
Póstskipsafgreiðslan og vestan-
pósturinn.
Í seinasta blaði voru sögðum vér,
að vestanpósturinn hefði verið ókominn
2. þ. m. það var og satt; vestan-
pósturinn var ókominn um miðjan
þennan dag, er 3. blað Suðra var full-
prentað. En hann kom þó þann dag,
að áliðnum degi, kl. 5 e. m. Svo
hafði verið ráð fyrir gert, að póstskip-
ið færi af stað snemma morguns á
föstudaginn 2. þ. m. Eu það gat eigi
orðið fyrir rokviðrinu, sem hér var á
fimmtudaginn og svo var mikið, að
eigi var unnt, að flytja ið litla, er
með því átti að fara, út í það.
Á föstudaginn var hér bezta veður
þegar um morguninn og var þá al-
mælt, að póstskipið mundi komast á
stað um miðjan dag, því þá mundi
lokið útskipuninni. En um miðjan dag
fréttu menn, að skipið ætti ekki að
fara fyr en næsta morgun. Þetta varð
mikið gleðiefni fyrir alla þá hér, er
bjuggust við bréfum að vestan og,
eins og venjulegt er, áttu von á bréf-
um og bögglum, er þeir skyldu koma
til Hafnar, svo og ýmsum bónum og
kvöðum frá vinum og frændum vestra,
um að annast hitt og þetta í Höfn.
Þessi gleði manna yfir því, að póst-
skipið ætti að bíða næsta morguns,
kom af því, að menn höfðu beztu von-
ir um, að vestanpósturinn kæmi þenn-
an dag, því vel gat hann verið hér ná-
lægt, þó eigi hefði hann komizt hing-
að illviðrisdagana á undan. Sjálfsagt
þótti það, að póstmeistarinn hefði raðið
póstskipsbiðina af vegna þess, að vest-
anpósturinn var ókominn. Og allir,
som vör heyrðum minnast á þetta,
lofuðu póstmeistarann fyrir viturleik
hans og ráðdeild. Sumir voru jafnvel
þeir, er létu í veðri vaka, að það
væri illgirnis-áreitni, þegar verið væri
að finna að aðgerðum póstmeistarans;
það væri algengt að hann tæki mörg
heillaráð, eins og þetta, þó ef til vill
farið væri lægra með það hjá honum
en sumum öðrum. Jú, það voru allir
á því, að póstmeistarinn væri bæði vit-
ur og ráðsnjall maður.
En menn misskildu alveg póstmeist-
arann. Það hafði aldrei verið ætlun
hans, að láta póstskipið bíða vegna
vestanpóstsins. Það þótti vera orðið
ofáliðið dags fyrir það, að fara á föstu-
daginn og þess vegna átti það að bíða
laugardagsins.
Þegar vestanpósturinn var kominn,
þyrptust menn til póststofunnar til að
fá bréf sín. En það varð lítil gleði-
ganga. Póststofan, sem átti að vera
opin til kl. 7, var nú lokuð kl. rúmlega

5 af því vestanpósturinn var kominn.
Og menn fengu þær fréttir, að bréfin
að vestan fengjust ekki fyr en næsta
dag, þegar póstskipið væri farið. Við
það urðu menn að láta sér lynda. En
ofboð var það ólíkt því, sem talað hafði
verið um morguninn, sem menn sögðu
um kvöldið. Blessaður póstmeist-
arinn hlaut þennan dag að reyna það,
að «þjóðarhyllin er stopul». Um
kvöldið var ekkert minnzt á viturleik
hans og ráðsnilld. Nei, sussu, nei.
Á laugardagsmorguninn um dag-
málabilið fengu menn svo bréf sín að
vestan. Og þegar póstskipið var kom-
ið út fyrir eyjar og fór með fullum
gufukrapti út flóann, sátu menn og
voru að telja saman bréf þau og böggla,
er menn höfðu fengið með vestanpóst-
inum og nauðsynlega þurftu að kom-
ast til Hafnar með miðsvetrarferðinni.
Það verður allt að bíða næstu ferðar,
svo er ráðdeild og nærgætni póstmeist-
arans fyrir að þakka.
Póstmeistarinn á þó að vita, að þar
sem alþingi hefir svo mjög barizt fyrir
þessari miðsvetrarferð, þá hefir það
ekki ætlazt til, að einhver landsfjórð-
ungur yrði töluvert afskipta af henni
fyrir það sem fljótfærir menn kynnu
að kalla leik úr póstmeistaranum. Þó
hann taki bréf þau og sendingar, er
beinlínis eru send að vestan til Hafn-
ar, þá má hann þó að líkindum manna
bezt vita það, að sá hluti af bréfum
og sendingum er eigi all-lítill, er kem-
ur víðsvegar frá ofan úr sveitum með
póstunum og gengur gegnum hendur
manna hér til Hafnar. Enn fremur
eru margir þeir, er engan þekkja í
Höfn, en eiga frændur eða vini hér og
skrifa þeim og biðja þá, að annast um,
að fá þetta eða hitt keypt :, Höfn og
sent með næstu ferð. Margt af þessu
er mjög áríðandi fyrir hlutaðeigendur.
En svo lítur út, sem póstmeistarinn
hafi ekkert af þessu haft í huga. Því
það liggur í augum uppi, að hægt var
fyrir hann, að afgreiða allt, sem kom
með vestanpóstinum á föstudagskvöld-
ið, taka svo á móti bréfum og send-
ingum kl. 9-11 f. m. á laugardaginn
og láta póstskipið fara um hádegi. Og
það hefir sannast að segja litla þýð-
ingu, þó póstskipið bíði hér á höfninni
svo sem 3 tíma, í samanburði við
þann óhagnað, sem heill landsfjórð-
ungur getur haft af því, að skipið er lát-
ið fara 3 tímum fyr, þegar eins stend-
ur á og í þetta sinn.
Því verður eigi neitað, að aðferð
póstmeistarans í þessu máli sýnir skort
á lipurð og lægni í embættisfærslu.
Og sá skortur á lægni getur, ef eins
or á haldið og í þetta sinn, orðið heil-
um landsfjórðungi að miklu meini og
til mikils óhagnaðar. Vér teljum víst,
að þingið að sumri muni nákvæmlega
gefa gætur að afgreiðslu póstskipsins
og póstanna og ef svo væri, að ýms-
ar misfellur á þá muni þær sæta
tilhlýðilegum átölum af þingsins hálfu.
Innlendar fréttir.
III. Að vestan.
Úr Strandasýslu, bréf frá Stein-
grímsfirði jóladag 1882: Fréttir eru
héðan fáar, tíðin hefur mátt heita góð,
síðan áleið haustið, svo ekki er farið
að gefa kindum til muna enn þá, og
er það hentugast, því heyforði er bæði
lítill og slæmur, enda er nú víðast fátt
af fé eptir, allvíðast ekki nema kúgildi
jarðanna og hjá einstökum bændum
nokkuð yfir það, ein og tvær kýr á búi,
en hross flest rekin vestur að Breiða-
firði og gefin þar út á haga. Fá heim-
ili eru alveg sauðlaus hér í sýslu, en
þó nokkur. Ógæftasamt hefur verið
til sjóarins og fremur fiskfátt við Stein-
grímsfjörð. Hlutir munu vera um 20
—400 hndr. En á Vatnsnesi og við
Miðfjörð frá 600—1000. Nú er hér
norðanhríð með 8 stiga frosti á Reau-
mur; heilsufar má heita heldur gott
nú hér í sýslu.
Úr Ísafjarðarsýslu, bréf úr Æðey
2. jan. þ. á.: Tíðarfar hér vestra hjá
okkur hefur verið ið erfiðasta, bæði í
haust og það sem af er vetrinum, eink-
um í norðurhluta sýslunnar. Hafís og
frost voru hér í allt sumar; gras lítið,
sumstaðar ekkert, nýting slæm og þar
af leiðandi lítill og dýr heyfengur; það
má að dæmi hafa, að fyrir heykapal
bauðst á Ísafirði 8—10 krónur og fekkst
þó ekki. Í Grunnavíkurhrepp, sem er
mjög fátækur, varð að farga 25 kúm,
sem annars áttu að lifa. Einlægir
stormar og illviðri hafa gengið hér í
vetur, mest af norðri, og fyrir löngu er
orðið jarðlaust fyrir allar skepnur norðan-
fram djúpsins og haldist það í vet-
ur, þá falla þær fáu skepnur, sem eptir
lifa. Kaupstaðurinn er mjög illa birgur og
engar fóðurtegundir að fá, því engar
hafa gjafir komið hingað frá útlöndum
og hefði þó verið sönn þörf á að fá eitt-
hvað af þeim í suma hluta sýslunnar.
Fiskiaflinn hefur verið hér mjög rýr í
vetur og gæftir inar bágustu,
Bréf úr Dýrafirði, 5. jan. þ. á.: Tíð
hefur verið in erfiðasta, allur peningur
tekinn á gjöf fyrir jólaföstu. Ef þessu
heldur áfram, er ekki annað sýnilegt,
en að almennur peningsfellir verði hér
um sveitir.
Úr Barðastrandarsýslu, bréf dags.
2. jan. þ. á.: Hér er útlit ið versta
ef veturinn verður harður. Gjafakorn-
ið kom að haldi þeim er hlutu, en þó
er hætt við, að bjargarskortur verði hér
í sýslu, þegar fram á vorið kemur.
Megn óánægja er hér með sýslumann
okkar Fischer, en ekkert veit eg hvað
úr henni verður Við sýslubúar höf-
um nú aldrei fengið orð fyrir, að vera
miklir atkvæðamenn, enda hafa líka
þessi síðustu hörðu ár svo að segja
dregið allan kjark úr mönnum. Þó
held eg einhverjir verði til, að skrifa
eitthvað um embættisfærslu hans í
blöðin.
Úr Dalasýslu, bréf af Skarðströnd
7. jan. þ. á.: Tíðin var hér góð til
ársloka. En síðan hafa verið norðar-
frostbyljir, optast 10 stiga frost. Það
þarf ekki að verða hart til þess, að
menn komist ekki af, þó fáar séu
skepnur, því hey reynast bæði lítil og
skemmd.
Bréf úr Hvammssveit, 12. jan. þ. á.
svo má heita, sem hér sé ekki um
annað talað nótt og dag en Vestur-
heims-ferðir. Margir hér um sveitir
eru staðráðnir í því, að fara til Vest-
urheims á næsta vori.
Úr Snæfellsnessýslu, bréf frá Stykk-
ishólmi 12. jan. þ. á.: Tíðin má heita
að hafi verið góð hér í sýslu í
vetur, það sem af er og bændur hafa
í betra lagi kornforða fyrir heimili sín;
en þó tíðin haldi áfram að vera blíð,
þá má óttast fyrir, að þær fáu skep-
nur, sem lifa hjá fólki, muni falla af
fóðurskorti, ef kornfóður ekki kemur til
að afstýra því á útmánuðunum, því á
fæstum stöðum eru hey svo góð, að
skepnur lifi á þeim eingöngu.
Bréf af Skógarströnd 9. jan. þ. á.:
Hér má heita blíðviðri á hverjum degi.
Fæstir eru byrjaðir að gefa fé. Kvef
hefur gengið allþungt og nokkur börn
hafa dáið hér í nærsveitunum úr
barnaveiki.
Bréf úr Grundarfirði 7. jan. þ. á.:
Margir eru svo hér, jafnvel heilar sveitir,
að ekki hafa helming fjár við það, sem
verið hefur undanfarin ár. Miklar eru
afleiðingar liðna ársins. Áður voru
flestir á framfaravegi, nú er öllu apt-
ur kippt. Litlu betur eru þeir farnir,
sem af sjónum lifa, þó fiskafli hafi eigi
verið með vesta móti í haust; margar
fjölskyldur eru svo, að þær hafa ekki
annað til munns að leggja, en það sem
maðurinn dregur úr sjónum þann og
þann daginn. Að fiskigöngur á Breiðafirði
nú séu litlar, má marka af því, að
Frakkar sjást nú lítið hér á sumrum;
þeir kallar vita hvar fiskurinn er. Dá-
lítið hafa gjafirnar og lánið bætt úr
hinni bráðustu neyð, þó það verði eigi
til frambúðar.
Úr Hnappadalssýslu, bréf dags. 25.
jan. þ. á.: Það sem af er vetrinum
hér hefur mátt heita gott, en þrátt
fyrir það lítur allvíða mjög aumlega út,
og fjölmargir eiga örðugt með að lifa
til vorsins sökum bjargarskorts. Á
flestum bæjum voru engar fráfærur í
sumar og þar af leiðandi engin málnyta.
Á sumum bæjum hér í sveit hafa ver-
ið á annað hundrað ær í kvíum nokk-
ur undanfarin ár, en í sumar alls engin.
Fjarska margir hugsa hér til vesturfar-
ar í vor og munu þeir verða margir,
sem fara, þótt færri komizt en vilja, sök-
um peningaskorts. Í ár hafa ýmsar
jarðir verið hér algjörlega í eyði, en
nú lítur út fyrir að þeim fjölgi stór-
um. Heyafli er her allstaðar svo rýr,
að menn muna ekki slíkan, og þar við
bætist annað verra, að hann er skað-
skemmdur hjá flestum. Margir Snæfells-
nessýslubúar munu vera á sömu hel-
jarþröminni, og vér, þó fiskazt hafi held-
ur vel í Ólafsvík og víðar fram til
jóla. Verzlunin kring um jökulinn er
líka in sama og hún hefur verið mörg
undanfarin ár; þeir, sem þekkja hana,
munu verða að játa, að hún er engin
gæfulind vesalings jöklurunum.
Esaias Tegnér
eptir
Dr. Georg Brandes.
(Niðurlag frá 7. bls.).
Þetta ár ið sama varð Tegnér fyr-
ir blekking þeirri í ástarefnum, sem
fekk honum mikils trega. Hann hafði
langa hríð unnað sænskri hefðarkonu,
göfugri og gáfaðri; nafn hennar er opt
nefnt í ritum hans; hann var tíður
gestur í höll hennar og þau skiptust
opt bréfum á. En 1824 hættu þau
allt í einu að hittast og skrifast á.
Tegnér skipti sér ekkert af henni fram-
ar, nema sendi henni Friðþjófssögu,
þegar hún kom út; en í ávarpinu til
hennar, sem var framan á bókinni, lá
svo bitur ásökun, að hún skar blaðið
úr bókinni. Svo lítur út, sem Tegnér hafi komizt að því, að kona þessi, sem
hann taldi flestum fremri og unni hug-
ástum, hafi lagt ást við mann einn,
ómenntaðan og ósiðugan.
Þetta allt saman gerði Tegnér á-
kaflega taugasjúkan; hann varð upp-
stökkur og mislyndur, svo hann fekk
með naumindum stýrt skapi sínu. Og
árið 1825 bættist þar við in þyngsta
heimilissorg. Kona Tegnérs hafði þá
alveg misst æskufegurð sína; hún var
meðallagi há vexti, sterk og feit, stór-
skorin í andliti, nær því karlmannleg,
varirnar þykkar og rauðar og augun
hörkuleg. Í framgöngu og limaburði
fór hún lítt að sið annara kvenna;
hún var höst og meinleg í orðum.
Heimilisstjórn hennar fór í ólagi og
henni var lítt lagin sú list, að gera
heimilið skemmtilegt og yndislegt.
Tegnér hafði alltaf verið vanur því,
þegar hann sat heima hjá sér með vin-
um sínum, að tala gálauslega og allt
annað en siðlátlega. Og þegar hann
varð byskup, gat hann ekki lagt þann
sið niður. En um þessar mundir tók
kona hans að líkja eptir honum í þessu.
Þegar hún varð byskupsfrú, varð hún
langtum frekari í framgöngu, en hún
hafði verið nokkurn tíma áður, og um
leið losaði hún mjög um bönd þau,
sem hún hafði haft á sér og skapferli
sínu. Af þeim sökum hættu margar
af kunningjakonum hennar að koma
til hennar og sögðu, að orðfæri henn-
ar og allur viðræðubragur væri svo, að
þær gætu ekki hlýtt á hana. Tegnér
og konu hans hafði lengi eigi komið
vel saman. Og svo lítur út, sem ein-
hverjir hafi 1825 orðið til þess, að fræða
hann um ýmislegt, svo hann hafi feng-
ið alveg nýja skoðun á skapferli henn-
ar. Frá beggja hálfu mátti svo líta á,
sem slitið væri hjónabandi þeirra og
stundum gengu slík ósköp á milli hjón-
anna, að senda þurfti eptir manni ein-
um, er var vinur beggja og bjó nálægt
þeim, til þess að reyna til, að gera þau
sátt að kalla um sinn.
Öll sú fyrirlitning fyrir konum,
sem rit Tegnérs eptir þetta eru full af,
eiga beinlínis rót sína að rekja til þessa
tíma. Öll lífsskoðun hans breyttist
alveg. Hann var reyndar eins ör til
ásta og áður og jafnvel 1839 lagði hann
ást við konu með slíkum ofsa í til-
finningum, að hann orti kvæðið «Inn
dauði». En traust hans til kvenna var
horfið og með því traust hans á hrein-
leik og sálarprýði mannanna. Áður
var hann öruggur í skapi og glaðlynd-
ur; nú varð allri sálarró hans raskað
og hann varð þunglyndur. Áður unni
hann frelsi og var framfaramaður í
pólitík; nú varð hann svo, að hann
manna mest unni fornri hefð og það
svo, að úr hófi keyrði og í pólitík varð
hann manna apturhaldssamastur.
Í skáldskap stendur Tegnér langt
á baki Oehlenschläger. En hann
hefur sömu þýðingu fyrir Svía, sem
Oehlenschläger hefur fyrir Dani. Rit
hans eru endurfæðing fornlistar-
innar í skáldskap Norðurlanda. Teg-
nér er sjálfur lifandi vottur þjóð-
areinkennis Svía og hann sýnir það
eins vel í skáldskap sínum og Oehlen-
chläger sýnir ið danska þjóðareinkenni.
Skáldskaparform Tegnérs er þó nokkuð
eldra. Hann var barn 18. aldarinnar,
klassiskur en ekki rómantiskur í anda,
og allt fram í andlátið fannst honum
hann vera Gustafs-maður, þ. e. a. s. fylla
flokk Gustafs 3. og hans sinna í bókmennt-

um Svía. Skáldskapur Oehlenschlägers á
aptur á móti rót sína að rekja til byrjunar
19. aldarinnar; hann er barn róman-
tíkurinnar, þegar hann byrjar að yrkja
og fram að dauða sínum taldi hann
sig andstæðan andastefnu þeirri, er
fylgt var við hirðir harðstjóranna á
síðari hlut 18. aldarinnar. Tegnér fékk
menntun sína frá Frakklandi, en Oeh-
lenschläger sína frá Þýzkalandi. Auk
þess var skapferli Tegnérs í mörgum
greinum að sínu leyti eins frakkneskt
og Oehlenschlägers var þýzkt, af því
hann var þýzkur að ætt. Af því kom
það og, að in frakkneska andastefna
gagntók Tegnér svo mjög; bæði eðlis-
far hans og menning Svía voru skyld
henni.
Skoði menn viturleik beggja, stend-
ur Oehlenschläger langt á baki Tegnér.
Þótt Tegnér sé langt frá, að vera jafn-
ingi danska skáldsins í því, að lýsa
mönnum og skapferli þeirra, þá hefir
hann alla yfirburðina yfir hann í því,
að skilja háttu aldar sinnar. Það var
einungis í æsku sinni, að Oehlenschläger
skildi, hvað fram fór í Evrópu um hans
daga. Tegnér skildi það alla sína
æti langtum betur, miklu skýrara
og skarpara. það var einhver hóg-
lífisblær yfir vitsmunum Oehlen-
schlägers. Tegnér var allt öðruvísi; hann
var ofsamaður einnig að vitsmununum
til og þegar hann beindi þeim að ein-
hverju efni og fann eitthvað nýtt, þá
fór hann með það með slíku andans fjöri,
að svo var, sem gneistar brynnu úr
orðum hans. Það má sjá af bréfum
hans, sem bera langt af Oehlen-
schlägers.
Manndyggðir Tegnérs voru miklar.
Hann elskaði sannleikann, ekki
svo sem þeir, er láta ser nægja ið ó-
skýra, ið dularfulla eða miður ljósa
hugsun, heldur sem þeir, er elska ljós
og birtu allsstaðar og yfir öllu. Eptir
öllu eðli sínu var hann svo vaxið barn
skáldguðsins, að yfir sæti hans í bók-
menntunum má rita þessi orð: Hann
prédikaði fagnaðarboðskap ljóssins og
birtunnar.
Svo lengi sem hann var með fullu
fjöri, elskaði hann frelsið manna mest
og það með svo einlægri sannfæringu,
að þegar bókmenntir Svía og Dana
breyttu stefnu sinni eptir 1815 og
fylgdu aptarhaldssinnum í pólitík og
trúarefnum, þá stóð hann karlmannlega
á móti því, jafnvel í þeim greinum, er
hann stóð einn uppi síns liðs. Hann
stóð fastur fyrir, og var bæði kjark-
mikill og ósveigjanlegur andvígismaður
«félagsins helga» (den hellige alliance).
Þegar apturhaldið stóð í mestum blóma
sínum árið 1817, hafði hann þor og
þrek til að segja um gyðju frelsisins,
við siðabótarhátíðina, þegar hann var
prófessor við háskólann í Lundi: «Mér
verður eigi felmt við það, að hendur
hennar eru blóðugar, því eg veit í
hverra blóði þær eru roðnar».
Hann var ekki hégómagjarn, laus
við skáldhroka. Hann gerði sér ekki
í hugarlund, að skáldið væri æðri vera
og líf þess væri mannkyninu mikilvæg-
ara en nokkurs annars manns. Hann
hafði mestu óbeit á skoðun rómantisku
skáldanna, er gagnstæð var skynsem-
inni, að skáldskapurinn væri heilagur
innblástur og opinberun; þótti honum
það vera sambland þess, að taka á sig
guðsgerfi og hræsna. Hans skoðun
var, að skáldskapurinn væri enginn
guðmóður, heldur sú gáfa, að leiða

hugmynd af hugmynd fram. Aptur
og aptur berst hann gegn inu
ósannlega í því, að taka kvæði um eitthvert
afreksverk fram yfir afreksverkið sjálft,
skáldið fram yfir kappann, sem það
kveður um. Ávallt heldur hann því
fram, að þó menn skoði jafnvel ina
ytri hlið málsins, þá grípi afrek mikil-
mennisins yfir stærra svæði og lifi
lengur en ljóð skáldsins. Menn getur
greint á um það, hvort hann hafi að
öllu leyti rétt fyrir sér í þessu, en
annað er eigi unnt, en að dást að og
virða þessa sjálfsafneitun, sem er svo
sjaldgæf hjá skáldunum.
Hann var ekki öfundsjúkur frem-
ur en hégómagjarn. Hann unni öðr-
um skáldum frægðar þeirra og lét eigi
leiðast af inu mikla skáldgengi sínu,
til þess að gera sér í hugarlund, að
hann væri meira skáld, en hann í raun
og veru var. Hann kallaði Bellman í
ljóðum bezta skáld Norðurlanda og
hann lét sveig á höfuð Oehlenschläger,
sem inu mesta skáldi, er þá væri uppi.
Hann lét aldrei þreytast á, að kalla sig
barn í skáldskapnum og spá um ann-
að, miklu meira sænskt skáld, er koma
mundi eptir sig. Öðrum rétti hann
skáldsveigana og hélt engum eptir
handa sjálfum sér. Skáldsvipur hans
verður enn fegurri við þetta; hann
gleymdi því, að allir landar hans, all-
ar germönsku þjóðirnar, dáðust að hon-
um; og þessi gleymska hans var eng-
in uppgerð, engin tilgerð. Því verður
eigi lýst, hve það prýðir andlegan svip
mannsins, er menn sjá, að honum
hefir aldrei verið breytt, til þess að
sýnast meiri maður, að hann hefir
aldrei verið skoðaður í spegli til þess
að miklast af honum með sjálfum sér.
Og andlit Tegnérs, ið hreina á svip-
inn, er svo fagurt undir lokkunum, þótt
menn ekki vissu þetta.
Tombóla.
Iðnaðarmannafélagið í Reykjavík
hefir ákveðið að halda tombólu í næst-
komandi marzmánuði. Ágóðanum á
að verja til innar almennu sýningar
fyrir allt landið, sem halda á að
sumri komanda í Reykjavík. Vér leyf-
um oss því hér með, að skora á alla
þá, er á einhvern hátt eru þess megn-
ugir, að styrkja fyrirtæki þetta, með
því, að gefa peninga eða muni til þess
og koma því til vor, eigi síðar en um
það leyti, að póstarnir koma hingað í
næsta mánuði.
Reykjavík, 15. febr. 1883.
Sigfús Eymundsson. Páll Þorkelsson.
Jónas Helgason. Jakob Sveinsson.
Björn Guðmundsson.


Vér leyfum oss að gefa þessari á-
skorun in beztu meðmæli vor.
Ritstjórinn.
Næsta blað laugardaginn 3. marz.
Ritstjóri og ábyrgðarmaður:
Gestur Pálsson.
Reykjavík. Prentari: Einar Þórðarson.

1) Eg skal þó geta þess, að í neðstu línu
í fyrra dálkinum á bls. 769 á að standa:
„flyt 27,400 kr.“ (í stað „flyt 400 kr.)“ og
sömuleiðis í efstu línu í síðari dálki síðunnar
á að standa: „flutt 27,400 kr. (í stað: „flutt
400 kr.)“.
