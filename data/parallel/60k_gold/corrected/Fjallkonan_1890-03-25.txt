Kemr út a þriðjudögum.
Árg kr. (3 kr. erlendis)
36 bl. + aukaútgáfu 1 kr.
—1,50 (1,50—2 kr. erl.).
Gjalddagi í juli.
FJALLKONAN.
Uppsögn ógild nema
skrifl. komi til útgef.
fyr. 1. okt. Skrifstofa í
Veltusundi 3. Útgef.:
Vald. Ásmundarson.
VII, 9.
REYKJAVÍK, 25. MARS
1890.
Einhver helsta skylda blaðanna er að innræta
þjóðinni sjálfstæði og frjálsræðistilfinningu, svo að
hún finni sig óháða og vakni til meiri mannrænu.
Þessarar skyldu hafa blöðin hér á landi ekki
nægilega gætt. Þau hafa oftast látið nægja að tala um
stjórnarskipulagið og hið ytra frelsi, enn alt of oft
gleymt að tala jafnframt um almenn mannréttindi
og þegnréttindi. Grein sú, er vér nýlega fluttum
í blaði voru um „Lögin“, eftir franskan þingmann
og þjóðmegunarfræðina, er góð hugvekja í þessu
tilliti, og kunnum vér þýðaranum bestu þakkir fyr-
ir hana. Þó sumt í henni eigi ekki við nú,
vonum vér að hún komi í góðar þarfir, því al-
menningi eru ekki slíkar hugmyndir svo ljósar sem
skyldi. Og hvernig má annars búast við, að þjóð,
sem um svo margar aldir hefir verið svo undirok-
uð, að allr dugr og dáð hefir verið drepin úr hverri
kynslóð eftir aðra, geti á fáum áratugum vaknað
til meðvitundar um frjálsræði sitt og sjálfstæði?
Ýmsar ræður og gerðir á alþingi og ritgerðir í blöð-
unum sýna og, að þingmenn vorir og rithöfundar
hafa, sumir hverjir, mjög svo sljóva hugmynd um
sjálfstjórnarkröfur þær, er allar framfaraþjóðir heimta
nú og um hin náttúrlegu réttindi einstaklinganna.
Eins og kunnugt er, hefir sjálfum þjóðfrelsisgörp-
unum sumum þótt það hið mestu ódæði, er minst
hefir verið á það í blaði þessu, að Ísland ætti helst
að vera alveg laust úr stjórnarsambandinu við Dan-
mörku; þeir vilja að landið sé til eilífðar í því
tjóðrbandi, er þeir játa þó sjálfir að verið hafi
þjóðinni til mesta tjóns og bölvunar um undan-
farnar aldir. Skilnaðarhugmyndin er þó ekki ann-
að enn það, sem allar hugsandi þjóðir í okkar spor-
um mundu heimta, og alveg í hinni röklegri sam-
kvæmni við kröfurnar um innlenda stjórn. Ísafold
var að vísu hið eina ísl. blað, er hreytti atyrðum
út af því að Fjallk. mintist á skilnaðarmálið, eftir
að dönsk blöð höfðu hafið málsins, enn hún kallaði
líka hugmyndina fásinnu, brall og flysjungsskap.
Þar á móti var „Þjóðviljinn“ það skynsamari, að
hann viðrkendi, að skilnaðrinn væri rétt krafa í
sjálfu sér.
Það, að eitt af hinum útbreiddari blöðum lands-
ins telr það næstum ósvinnu, að því sé með hóg-
værð hreyft í ræðu eða riti, að landið ætti helst að
vera með öllu óháð útlendri stjórn, sýnir best á
hvaða stigi þjóðin stendr í sjálfstjórnarlegu tilliti;
það sýnir, hve mikil sjálfstæðis-sómatilfinning er
hjá þjóðinni, að hún þolir slíkan pústr af einu að-
alblaði landsins. Vér sjáum einnig daglega dæmi
þess, hve sjálfstæðistilfinningin er sljó hjá þjóðinni,
er hún lætr stjórnina, danska menn og aðra út-
lendinga bjóða sér ýmsan ójafnað, og lætr varla
orð til sín heyra, auk heldr hún hreyfi legg eða
lið til að banda á móti. Meðan svo gengr er eðli-
legt, að útlend stjórn og aðrir útlendingar gangi
á það lagið, að fara að við oss sem fáráðlinga, er
ekki kunna að bera hönd fyrir höfuð sér. Enn ef
sjálfstæðistilfinningin vaknaði til fulls hjá þjóðinni,
þyrði enginn að bjóða henni slíkt, þótt hún sé fá-
menn og fátæk.
Oft hefir það sést á alþingi, hver glýja er í aug-
um allflestra þingmanna í öllu því, er snertir al-
ment mannfrelsi, og þarf ekki að lesa mörg Al-
þingistíðindi til að finna áþreifanleg dæmi um það.
Allir verða að játa, að eigi menn að vera frjálsir
að nokkrum hlut, þá sé það hugsun og samviska
manna. Enn fyrir nokkrum árum vildi þingið ein-
mitt ekki viðrkenna hugsunar og samviskufrelsi
manna. Það var árið 1863, 11 árum áðr enn land-
ið fekk stjórnarskrána og á þeim tíma, er stjórnar-
skrárbaráttan stóð einna hæst. Þá kom til þings-
ins bænarskrá úr Þingeyjarsýslu um trúarbragða-
frelsi, og — viti menn, hávaði þingmanna var á
móti málinu; sumir könnuðust reyndar við að þessi
krafa væri rétt í sjálfu sér (dr. Pétr, Jón Pétrsson
og Arnlj. Ólafsson), enn flestir vóru algerlega mót-
fallnir slíku frelsi og bændrnir einna verstir. Kon-
ungsfulltrúi (Jónassen) var þó málinu meðmæltr,
enda var þá trúarbragðafrelsi innleitt allstaðar í
Norðrálfunni. Svo fór, að einir 3 urðu með að
setja málið í nefnd (Jón Guðmundsson, Gísli Bryn-
jólfsson og Hjaltalín) og þannig féll það. Nokkr-
um árum síðar, eða nú fyrir 20 árum, var bóndi
einn á Norðrlandi ofsóttur af yfirvöldunum fyrir
það, að hann hafði hýst kaþólskan prest, og var
hann kærðr til stórsekta fyrir glæp þennan(!) og átti
jafnvel að kyrsetja eigur hans. Bóndi kærði þess-
ar aðfarir fyrir dómsmálastjórninni, og sagði hún,
að þótt þetta væri gömul lög, vildi hún ekki fylgja
þeim, með því að menn litu nú öðru vísi á slíkar
athafnir enn áðr, og féll málið þannig niðr. Danska
stjórnin sýndi í þetta skifti sem oftar, að hún er
ekki ófrjálslynd í kirkjumálum. Í því efni eru
Íslendingar sjálfir langtum þrællyndari.
Það, að vér þolum, maðr fram af manni, úrelt lög,
sem þröngva helgustu mannréttindum, án þess nokk-
ur umkvörtunar rödd heyrist eða nokkur viðleitni
sé höfð að afnema þau, sýnir best, á hve lágu stigi
vér stöndum í mannfrelsisskoðunum. Hið sama sýna
ýms lög frá alþingi og það, hve slælega þingið
tekr ýmsum umbóta frumvörpum. Á undirbúnings-
fundum undir síðasta alþingi vóru menn víða á
því að afnema vistarskylduna, og það er mál, sem
ætlandi er að þorri almennings beri fult eins vel
skyn á og hinir fáu þingmenn, sem margir hverjir
hafa aldrei í sveitum verið. Eigi að síðr þorði
þingið ekki að ráðast í svo mikið, heldr var sam-
ið frumvarp til laga um lausamenn, sem átti að
eins að rýmka nokkuð aðganginn að lausamennsku
og gera leyfisbréfin ódýrari. Enn ekki þótti nærri
því komandi að leysa vistarskylduna. Þetta frum-
varp varð ekki útrætt, enda var útlit fyrir, að það
FJALLKONAN.
VII, 9.
mundi mæta talsverðri mótspyrnu á þinginu, því
ýmsum þingmönnum þótti hér oflangt farið.
Ekki er nú alþingi komið lengra enn þetta í
skoðunum sínum á atvinnufrelsinu, þrátt fyrir al-
kunn dæmi annara þjóða og heityrði stjórnarskrár-
innar um, að öll bönd, sem hamla frelsi í atvinnu-
vegum og jafnrétti manna til atvinnu, og eigi eru
bygð á almenningsheillum, skuli aftaka með laga-
boði.
Smálega miðar réttindamáli kvenna áfram, og
ekki er það áhugamál alþingis, því þingið hreyfði
því ekki í sumar, þrátt fyrir áskoranir Þingvalla-
fundarins. Þetta mál kemst varla á góðan rekspöl
fyrri enn kvenfólkið vaknar sjálft til skilnings og
framkvæmda í því. Kvenfólkið ætti nú þegar að
geta skilið, að því bera sömu réttindi til mentun-
ar og atvinnu sem karlmönnum, að því leyti sem
hæfileikar leyfa. Um hin pólitisku réttindi mun
kvenfólkið hugsa minna, enn kosningarréttrinn, þó
hann sé af skornum skamti, mun þó verða til þess
að koma smámsaman hreyfingu á kvenþjóðina í þeim
efnum. Eins og vér höfum bent á, er valt fyrir
kvenfólkið hér á landi, að treysta frjálslyndi og
mannúð karlmanna í málefnum kvenna.
Flest félög sem stofnuð eru hér á landi sýna, að
menn skortir mjög náttúrlegt frjálslyndi og sann-
arlegan félagsanda. Ráðríki einstakra manna kemr
mjög fram, og ríðr oft félögunum að fullu. Ráðin
komast öll í hendr einstakra manna. Jafnvel stjórn
bókmentafélagsins í Rvík, sem ætlandi væri að væri
hin frjálslegasta, því ekkert er frjálsara enn vísind-
in, hefir sýnt það á síðustu árum, að hún gerist æ
ráðríkari. Hún semr allar tillögur um félagsmál
fyrirfram, og sendir út í pukri þjóna sína til að
tryggja sér næg atkvæði með þeim, áðr enn fundr
er haldinn. Þá er það einn ósiðrinn, sem tíðkast
í félögum hér í Rvík, að að eins vinir og vildar-
menn félagsmanna fá inngöngu í þau, enn þeim
er öllum frá vísað, er félagsmönnum að einhverju
leyti ekki geðjast að, þó ókunnugt sé, hvernig þeir
menn mundu koma fram í félagsmálum. Þannig
eru menn teknir í félögin með kúlnakasti (svörtum
og hvítum kúlum); fá þá ekki aðrir inngöngu enn
þeir sem eru „vel kýldir“. Jafnvel siðbætandi fé-
lag, eins og Goodtemplarafélagið, útskúfar þannig
þeim mönnum, er hugþóttinn býðr. Lengra nær
ekki frjálslyndið og mannkærleikinn.
Af öllu þessu sem hér hefir verið sagt er ljóst,
hve frjálslyndi og mannúð eru á lágu stigi hjá
þjóð vorri, og mætti tilfæra ótal fleiri dæmi, og
það munum vér smámsaman gera. Vér verðum þó
að vona, að þetta fari batnandi með tímanum.
Útlendar fréttir
(Sbr. síðasta blað).
— Í síðasta blaði er misprentað í útlendu fréttunum (frá Dan-
mörk): „af hinum tveimr flokkum hægri manna“, fyrir vinstri
manna, og „38 miðlunarmenn“, fyrir 58.
Þýskaland. Af því, sem þegar hefir verið sagt,
sést, að mikil umskifti eru orðin í þessu landi og
tvísýnt til hvers draga muni. Fyrst vóru sósíalista-
félögin nýju feld í þinginu, og mátti af því marka
veðrabrigðin. Það var snemma í febr. sem keisari
sendi út bréf sín um mál verkmanna, og hefir
verið litið svo á þau af mörgum, að keisaranum sé
full alvara að bæta kjör verkmannanna. Að minsta
kosti mun Bismarck engan þátt eiga í þessari nýj-
ung. Hinn fyrirhugaði alþjóðafundr um verkmanna-
mál átti að byrja í miðjum þ.m. og höfðu stjórnir helstu
iðnaðarlandanna, er Þýskalands keisari hafði skor-
að á, heitið að senda fulltrúa á hann. Spánn og
Rússland fengu ekki áskorunina, af því þau eru
ekki verknaðarlönd, er til greina komi á heims-
markaðinum. — Þar sem kosningar fóru svo mjög
í vil sósíalistum á Þýskalandi, hefir aftrhaldsflokkr
Bismarcks orðið undir. Engum getum þora menn
að leiða um það, hvernig verkmannamálinu og viðr-
eign keisarans við sósíalista muni reiða af.
Austrríki. Andrassy kanslari dáinn 18. febr., ekki
fullra 67 ára, stjórnvitringr, og er honum að miklu
leyti eignað samband Austrríkis við Þýskaland.
Sættir eru á komnar milli Sjekka og Þjóðverja í
Böhmen og eiga þeir nú þing saman í Prag.
Ítalía. Þar var dáinn Amadeo hertogi af Aosta,
bróðir Umberto konungs, og var hann um tíma kon-
ungr á Spáni (1870—71).
England. Parnell er sýknaðr af nefnd þeirri, er
sett var til að dæma mál hans, og er nú vegr hans
meiri enn áðr. Allar rógsakir Times eru að engu
orðnar. Parnell fórst annars svo drengilega við
blaðið, að hann lét sér lynda miklu minni skaða-
bætr enn hann hafði krafist í fyrstu. — 4. mars
vígði prinsinn af Wales járnbrautarbrú yfir Forth,
sem hefir verið 7 ár í smíðum og kostað yfir 40
milj. kr. Hún er einstakt mannvirki í sinni röð,
og verðr eflaust höfð að nokkru leyti til fyrirmynd-
ar, ef brú verðr gerð yfir sundið milli Englands
og Frakklands. — Í Melbourne í Ástralíu hafa ver-
ið fundahöld meðal fulltrúa frá Ástralíu nýlendum
um samband sín í millum, og er óefað að það kemst
á með tímanum, þótt ekki gangi saman í fyrstu.
Frakkland. Í öndverðum febrúar kom sonr greif-
ans af París til Parísar og beiddist inntöku í her-
inn sem nýliði. Hann hefir með þessu brotið gegn
útlægislögunum um franska ríkiserfingja, og var
dæmdr í 2 ára fangelsi og sitr nú í því, enn hald-
ið að honum verði slept fyrri. Annars þykir nú
aftr bóla á Boulangers sinnum við kosningar, og
ekki eru þeir aldæla enn í Paris. Eftir nýjustu blöð-
um enskum var eitthvert los á ráðuneytinu og tal-
að um að Tirard mundi fara frá.
Í Bolgaríu komst upp samsæri, er stofnað var til
að steypa Ferdínand fursta frá Koburg, og varð
uppvíst, að Rússar hafa verið með í þeim ráðum.
Samsærismenn hafa ýmist verið skotnir eða settir
í varðhöld. — Rússar hafa krafist skuldar, sem þeir
áttu hjá Bolgurum, um 11 milj., og var hún þegar
greidd. — Rússastjórn er nú að byrja á því, að
innlima Finnland, sem hingað til hefir notið all-
mikils sjálfstæðis, og er það sama stefnan sem þeir
fylgja í Eystrasalts-héruðunum, að gera alt rúss-
neskt.
Afríka. Soldáninn í Zansibar er dáinn, og bróðir
hans kominn til ríkis, og sagðr vinveittari Norðr-
álfumönnum. Mælt er að hann muni hafa drepið
bróður sinn á eitri. Milli Þjóðverja og Engla í Afríku 25. mars 1890.
FJALLKONAN.
35
er mikill nýlendnarígr. Emin Pasja var orðinn al-
bata og vinnr líklega framvegis í þjónustu Þjóðverja.
Póstskipið kom að vestan á laugardagsmorgun-
inn. — Hafa nú flestir kaupmenn og margir af borg-
urum bæjarins ritað kæru stílaða til ráðgjafans út af
þessari för skipsins, og vilja krefjast skaðabóta fyrir
seinkun á vörunum. Skipstjóri skilaði ekki einu
sinni skipskjölunum fyrr enn hann kom að vestan.
Tíðarfar er nú hið blíðasta og að líkindum nægir
hagar allstaðar.
Aflabrögð verða eigi að notum vegna ógæfta hér,
enn nægr fiskr í hinum syðri veiðistöðum við Faxa-
flóa.
Verð á útlendum vörum í Khöfn er líkt og áðr;
haustull hvít 68 a. mislit 52; saltfiskr stór 28—50
kr.; smáfiskr 24—35 kr.; ýsa hæst 26 kr. Í Eng-
landi gefin l^/g pd. fyrir smálestina af smáfiski.
Embættispróf í læknisfræði tók í Khöfn nýlega
Guðmundr Magnússon með hárri 1. einkunn.
Skuld landsjóðs við ríkissjóð minkaði árið sem
leið um 70— 80 þús. kr.
Jón Ólafssyni, fyrv. alþingismanni, sem nú fer til
Ameríku, hafa verið haldin ýms kveðju-samsæti hér
í bænum, fyrst af góðtemplurum, síðan af ýmsum
borgurum og loks af alþingismönnum og ritstjórum
þjóðblaðanna (Þjóðólfs og Fjallkonunnar).
Árnessýslu, 21. mars: „Allan fyrra hluta Góunnar var stöðug
þíða og blíðviðri. Enn með miðgóu brá til harðinda, sem hafa
haldizt þangað til í gær, með snjóuppgangi af hafútsuðri enn
vindi af norðri eða landnorðri með talsverðu frosti og oft fjúki.
í gær og í dag er aftr þíða og blíðviðri. Stirðar hafa sjó-
gæftít verið og tregr fiskr þá róið var, þangað til í fyrra dag
(19. þ. m.), þá var ágætr afli allstaðar hér milli ánna; hæst
rím. 70 í hlut. Enginn mun enn hafa náð 200 fiska hlut
alls, og flesta vantar mikið til þess. — í gær og í dag eru frá-
tök.
Það má kalla tíðindi, og heldr einkennileg, að maðr á Eyr-
arbakka sló í sundr kistu-hró, sem hann hafði keypt á uppboði
fyrir 4 árum; fann hann þá leynihólf í öðrum gaflinum og þar
í töluvert af peningum, spesíur og ríkisdali. Eftir aldri nýjustu
ríkisdalanna (1842 að sagt er) getr þetta ekki verið eldra enn
frá miðju þessarar aldar, enn er heldr naumast yngra, því sá
er næst áðr átti kistuna, varð eigi gamall maðr. Eru líkur til,
að kistan hafi oftar enn einu sinni gengið kaupum og sölum og
verið færð á ýmsa staði, meðan hún geymdi þenna fólgna fjár-
sjóð".
Raddir frá almenningi.
Hr. ritstj. — í 8. bl. Ísaf. þ. á. stendr fréttapistill héðan af
Snæfellsnesi. Auðvitað er, að hann er svo illgirnislegr, að hann
er vart svaraverðr, enn samt ætla ég að fara um hann nokkr-
um orðum. Á meðal annars er skýrt frá því, að Ólafsvíkrbúar
hafi í haust lagt ótæpt blautan fisk inn vegna þess, að nægtir
af brennivíni hafi verið að fá, og þannig gefið í skyn, að þeir
kaupi fyrir vörur sínar mestmegnis brennivín. Fréttaritarinn
segir líka, að brennivín sé sú vara, sem „Ólsar“ geti síst án
verið. Það getr vel verið, að þeir neyti brennivíns um of; það
gera ef til vill flestir, sem neyta brennivíns á annað borð, enn
enginn getr sagt með sönnu að þeir menn, sem eru búsettir í
Ólafsvík, séu miklir drykkjumenn. Mest mun vera drukkið hér
af þeim mönnum, sem koma hingað til sjóróðra víðsvegar að, og
ef til vill ekki hvað minst af sveitungum fréttaritarans. Frétta-
ritarinn segir ennfremr, að tombóla hafi verið haldin hér 2. des.
f. á., og hafi verið mikið af brennivíni á henni. Þetta eru ó-
sannindi; það vóru gefnar 3 flöskur með brennivini á tombóluna,
fremr til þess, að sem flestir munir væru á henni, heldr enn til
að hæna menn að, eins og fréttaritarinn segir að tómbóluhald-
arinn hafi ætlað. Þrjár brennivínsflöskur mundi fréttaritarinn
ekki hafa kallað mikið áðr enn hann varð góðtemplara. Að
„Ólsar“ hafi sagt núllin vera svik, mun enginn hafa heyrt, og
er það eitt af því ósanna, sem fréttapistill þessi flytr. Það
virðist svo, að fréttaritara þessum sé eiginlegast að rita um það,
sem ver má fara, enn láta hitt liggja á milli hluta. Hvernig
ætli yrði lýsingin af honum sjálfum, ef minst væri eingöngu á
bresti hans?
Ólafsvík, 7. mars 1890. Ólsi.
Útdráttr úr vitnaleiðslu. Dómarinn: „Óskið þér ekki, að
vitnið vinni eið að framburði sínum?“ — Vitnastefnandi: „Jú“.
Dómarinn: „Gangið þér nær á meðan ég les upp fyrir yðr hinn
lögboðna eiðsformála“. — Vitnið (skjálfandi, svo alt hristist um-
hverfis og jafnvel sjálfr dómstóllinn); „Ég þarf ekki að heyra
hann, því að ég hefi heyrt hann áðr, og gef litið út á hann!“ —
Dómarinn: „Svo?“ — Síðan er vitnið eiðfest og í því það
sleppir eiðstafnum segir það: „Svona! nú er það búið! Þetta
er ekki mikið!“ Réttarvitni: „Þetta er karl í krapinu“. Sækj-
andi (brosandi með stuttum og snöggum yfirvaldsróm, sem hon-
um er eiginlegr): „Sá er ekki fínn“.
Vitnaleiðsla þessi fór nýlega fram hér á landi.
Tippu Tip, hinn voldugi arabski höfðingi í Afríku, er þræla-
sölumaðr, og verðr hann að fara dult með það, með því hann er
einn af nýlendustjórum Kongð-ríkisins. Hann lætr því aðra út-
vega sér þrælana og selja þá fyrir sig, og læst hvergi nærri
koma. Enn sjálfr hefir hann mikla fílabeina (fílstanna) verslun.
Í Mið-Afríku er svo mikill grúi at fílum, að ekki þykir líklegt
að þeim verði eytt fyrst um sinn, þótt þeir sé drepnir hrönnum.
Tippu Tip hefir ógrynni af fílstönnum í sínum vörslum. Hver
tönn er 50—100 pd. á þyngd, og þær geta enda verið alt að
150 pd. Tippu Tip ræðst oft með liði sínu á friðsamleg þorp,
þar sem hann veit af miklu fílabeini, og kúgar íbúana með
vopnavaldi til að láta það af hendi. Svertingjar segja að hljóð-
ið í byssunum láti í eyrum eins og tip, tip, tip, og því kölluðu
þeir hann Tip tip, enn Evrópu menn hafa breytt því í Tippu
Tip. Réttu nafni heitir hann Hamid ben Mohammed.
Kínversk embættis-ábyrgð. Í bæ einum í Kína átti fyrir
skömmu hermaðr að geyma þrjátíu öskjur af byssukúlum, og
átti sveitarforingi einn líka að hafa gætur á þeim tvisvar á
hverjum degi. Hermaðrinn fargaði nú smámsaman kúlunum úr
öskjunum, og komst þetta brátt upp um haus. Hann var dæmdr
til ævilangrar þrælkunarvinnu og til að hýðast 100 höggum.
Sveitarforinginn, er hafði vanrækt að hafa gætur á kúlunum
var dæmdr frá sýslun sinni; og til að hýðast 80 höggum. Yfir-
foringi, sem einnig var sakaðr um eftirlitsleysi í þessu máli,
var settr frá embætti, og flýði hann eitthvað í burtu. Her-
málastjórnin í Peking settist síðast á ráðstefnu til að ákveða,
hverja hegningu sjálfr æðsti hershöfðinginn ætti að fá fyrir það,
að þetta vildi til undir hans yfirstjórn, enn ekki sést, hver end-
irinn hefir orðið. Margt má enn læra af Kínverjum. Hvernig
skyldu þeir hafa hagað sér í öðru eins máli og Fensmarks-
málinu?
Fjórburar. Það ber mjög sjaldan til, að kona á fjórbura,
sem allir fæðast lifandi og lifi. Í sumar sem leið vildi
það til á Frakklandi; fyrsta barnið fæddist kl. 12 1/2, annað kl.
2 1/2 e. m., hið þriðja kl. 3 e. m. og hið fjórða kl. 5 1/2 e. m.
Þessi kona átti í fyrsta skifti tvíbura 1885 og 1886 átti hún
eitt barn; var hún þannig á miðju ári 1889 sjö barna móðir,
sem öll vóru hin mannvænlegustu.
Fyrirspurnir og svör.
11. Hreppstjóri er í hreppsnefnd. Nú kærir maðr útsvar sitt,
enn hreppsnefndin færir þá ástæðu móti, að faðir kærandans
hafi svikið tíund, og hótar að kæra hann fyrir. Verðr það þá
að samkomulagi, að kærandinn lætr útsvarskæruna falla niðr,
enn hreppsn., þar á meðal hreppstjórinn, lofar að reisa ekki
tíundarsvikakæruna gegn föður kærandans. Getr þetta ekki
varðað hreppstjóranum við lög, á líkan hátt og hann hefði þeg-
ið mútu til að dylja lögbrot? — Svar: Nei, enn sektaðr verðr
hann ef kærðr er. FJALLKONAN.
VII, 9.
12. Er það meining laganna að hafa skuli stefnuvotta til að
birta útbyggingu af jörð? — Svar: Nei.
13. Hefir sá bóndi lífstíðar ábúðarrétt, sem byggingarbréfs-
laust sitr jörð, og ekki hefir viljað ganga inn á skriflega skil-
mála? — Svar: Já, ef annað verðr ekki sannað.
14. Ef margir eiga kirkjueign saman, hafa þá ekki allir jafn-
an rétt til að ráða sínum hlut, þótt misstórir séu að hundraða-
tali, og allir eigendr eru fullmyndugir og fjár síns ráðandi? —
Svar: Jú.
15. Má ekki fráfarandi frá jörðu rífa og byggja og breyta
húsum fram að fardögum þeim, er hann fer frá jörðinni? —
Svar: Jú, með samkomulagi við viðtakanda.
16. Má ekki fráfarandi frá jörðu flytja burt alla hellu, sem
höfð er í árefti á þeim húsum, sem viðtakandi girnist ekki að
kaupa, þó hellan sé tekin upp í landi jarðarinnar? — Svar: Jú.
17. Eru húsmenn, sem hafa léðan heyskap, skyldugir að greiða
heytoll? — Svar: Heytollsgreiðendr eiga að hafa umráð einhvers
jarðarparts.
18. Eru húsmenn, sem ekki eiga svo mikið sem eina kind,
skyldir að greiða dagsverk? — Svar: Dagsverk greiðist að eins
af þeim húsmönnum, er tíunda 60 álnir eða þar yfir.
19. Hvort er réttara að leggja sveitarútsvar á vinnumenn eftir
kaupupphæð þeirra, eða eftir efnahag? — Svar: Útsvarið er
lagt á eftir efnum og ástæðum.
20. Ber kaupstaðarbúum, sem ekki tíunda neitt, að gjalda
presti dagsverk? — Svar: Venja er það, sbr. landshöfðingja-
bréf 9. nóv. 1887.
21. Mega bóksölumenn út um landið selja pappír og önnur rit-
föng án þess að leysa borgarabréf? — Svar: Svo hefir verið
álitið, enn getr þð verið vafasamt, ef þeir reka slíka verslun í
stórum stíl.
22. Eiga allir íslenskir bankaseðlar að vera með stöfunum Í
og L, sem að eins sjást, þá gegnum seðlana er litið, í hornun-
um fyrir neðan línurnar, Í til vinstri enn L til hægri handar?
— Svar: Já.
Enskt-íslenzkt fjárkaupafélag.
Undirskrifaðr kaupir fyrir ofannefnt félag hesta
og sauðfé á Íslandi á komandi sumri og hausti.
Liverpool 4. marz 1890.
Georg Thordahl.
HÚÐIR, útlenskar, af bestu tegund með mjög góðu verði, fást í
verslun Sturlu Jónssonar.
Tveir reiðhestar, ungir, vakrir og vilja-góðir, fást til kaups
undir Eyjafjöllum á næstkomandi vori. Ritstjóri Fjallkonunnar
vísar á seljanda.
SKÓFATNAÐR, mjög ódýr og vandaðr, handa körlum
konum, fæst í
verslun Sturlu Jónssonar.
Bækr þessar fást enn hjá SIGURÐI KRISTJÁNSSYNI:
Þýsk lestrarbók eftir Stgr. Thorsteinsson, bund. kr. 3,75.
Róbinson Krúsó, barnabókin ágæta, bund. kr. 1,00; ób. 0,75.
Söngvar og kvæði (útg. Jónas Helgason) 5.—6. h., hv. á kr. 1,00
Svanhvít, 0,75
Lear konungr, Sakúntala og Savitri (i einu lagi) 0,50.
40 tegundir af brjóstsykri fást í
verslun Sturlu Jónssonar.
Leikfimisfélag Reykjavíkr
tekr á móti nýjum meðlimum, þeim er hafa gefið sig fram fyrir
6. apríl næstkomandi. Rvík, 27. mars 1890.
Ó. Rósenkranz.
FATAEFNI ágæt
nýkomin í
verslun Sturlu Jónssonar.
Skósmíðaverkstæði
og
leðrverslun
BJÖRNS KRISTJÁNSSONAR
er í Vestrgötu nr. 4.
Arinbjörn Sveinbjarnarson:
Bókbandsverkstofa.
Laugaveg 2.
SÚKKULAÐI, margar tegundir, fást í
verslun Sturlu Jónssonar.
HIN ALÞEKTA
skósmíða-vinnustofa
mín í Veltusundi nr. 3 er opin frá kl. 6—7 á
morgnana til kl. 9—10 á kveldin.
Alt fljótt og vel af hendi leyst.
Rafn Sigurðsson.
Hollenskir Vindlar og Reyktóbak. margar tegundir,
fást í Verslun Sturlu Jónssonar.
Skrifstofa fyrir almenning
10 Kirkjustræti 10.
Opin hvern rúmhelgan dag kl. 4—5 e. h.
KVENSLIPSI
(silkiborðar) ljómandi falleg fást í
verslun Sturlu Jónssonar.
Leiðarvísir til lífsábyrgðar fæst ókeypis hjá ritstjórun-
um og hjá dr. med. J. Jónassen, sem einnig gefr þeim, sem
vilja tryggja líf sitt, allar nauðsynlegar upplýsingar.
Sjölin, sem komu nú með póstskipinu, eru bráðum út-
seld, enn koma með næstu ferð í verslun Sturlu Jónssonar.
Brúkað íslensk frímerki kaupi ég fyrir hátt verð.
Borgun fyrir móttekin frímerki sendist þegar með næsta pósti
á eftir.
Carl Mönster.
Kjöbenhavn.
Besta barnabók er Kátr piltr. Innb. 1 kr. 25 au.
Fæst í Sigf. Eymundssonar Bókverslun.
„Skemtanir fyrir fólkið“ hefir Þorl. kaupm. Johnson
verið að halda í allan vetr hér í bænum, myndasýningar, sam-
söngva, fyrirlestra, er ýmsir hafa haldið, og söguupplestra. Rím-
ur hefir hann ekki látið kveða í vetr. Hann hefir einnig farið
til Hafnarfjarðar, Akraness og Eyrarbakka og haft skemtikveld
á hverjum staðnum. Hann lauk „skemtununum“ með því að
bjóða til þeirra 400 börnum eitt kvöld ókeypis. Í næst síðasta
sinni lét hann syngja þetta kvæði, er kallast: „hið alþjóðlega
kvæði fyrir fólkið“:
Nú takið sæti, því hér er höll
:|: fyrir fólkið :|:
og hérna leiðum vér undrin öll
:|: fyrir fólkið :|:
þar fjöllin speglast og blika blá
og bruna drekar með seglum á
:|: fyrir fólkið :|:
Og ljósin tindra við töfragler
:|: fyrir fólkið :|:
og hérna setjum við allt sem er
:|: fyrir fólkið :|:
Og sálin aldrei í frosti frýs,
þó flytjist ræður um snjó og ís
:|: fyrir fólkið :|:
Hér koma myndirnar allar út
:|: fyrir fólkið :|:
hér er ei komið með sorg og sút
:|: fyrir fólkið :|:
Við hirðum ekki þó heyrist óp
um haf úr einhverjum strandaglóp
:|: fyrir fólkið :|:
Vér snúum huganum heiman að
:|: fyrir fólkið :|:
Vér höfum afmarkað stund og stað
:|: fyrir fólkið :|:
Og hollt og inndælt er heima hvað
og hér er alltsaman útreiknað
:|: fyrir fólkið :|:
Því hér er salur og hér er ljós
:|: fyrir fólkið :|:
og hér er söngur og hér er hrós
:|: fyrir fólkið :|:
og hér er menntun og hér er allt
og hér er ekki svo fjarska kalt
:|: fyrir fólkið :|:
Prentsmiðja Sigf. Eymundssonar.
