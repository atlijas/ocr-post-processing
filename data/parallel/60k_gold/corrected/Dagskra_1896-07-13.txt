Verð árg. (minnst 104 arkir)
3 kr., borgist fyrir janúarlok;
erlendis 5 kr., borgist fyrirfram.
DAGSKRÁ.
Uppsögn skrifleg bundin við
1. júlí komi til útgefanda
fyrir októberlok.
I, 5.
Reykjavík, mánudaginn 13. júlí.
1896.
Fyrsti naglinn negldur.
Samkvæmt hinu langa launungarbrjefi dr. Valtýs er
„sannleikurinn sá, að það er tvísýnt, hvort nokkrum er
annara um stjórnarmálið en honum“.
En mundi það ekki einnig vera sannleikur, að það
sje meira en tvísýnt, hvort Valtýr er maður til þess að
takast á hendur milligöngu milli þings og stjórnar í
slíku máli. Hann játar sjálfur í brjefinu, að til þessa
þurfi bæði þekkingu og hyggindi; en hann hefur sýnt
ótvírætt og óafmáanlega með þessari tilraun sinni, að
hann hefur hvorugt. Þetta er sá besti skilningur, sem
lagður verður í atferli dr. Valtýs.
Það virðist sem sje ekki næg ástæða til þess að
ætla, að Valtýr vilji hafa framtíð Íslands og stjórnar-
baráttu alla um undanfarin ár að leiksoppi. Svo grát-
lega hægilegar endemisumbætur á stjórnarhögum lands-
ins sem Valtýs-brjefið flaggar með gæti enginn nema
landráðamaður sett fram í alvöru, ef hann skildi sitt
eigið mál. Og það er ekki rjett að halda um dr. Val-
tý, að hann hefði viljað vera landráðamaður — þó hann
hefði getað það, þó svo mikill kraptur hefði fylgt til-
ræði hans, að það hefði getað leitt til nokkurs annars
en undrunar eða hláturs meðal hugsandi manna á Íslandi.
Nei, dr. Valtýr segir það sjálfsagt satt, að honum
er „annt“ um málið — upp á sinn hátt. En hann ætti
að vera varkárari í því að hafa sig frammi í máli, sem
honum er annt um. Hann ætti að vita, að það er vanda-
verk að semja fyrir þjóð sína í herbúðum óvinanna, og
þegar maður les langa brjefið hans, sem er fullt af mis-
skilningi á hinum allra einföldustu atriðum þessa máls,
finnst manni svo mikið heimtandi, að hann ætti einnig
að finna, að slíkt verk er honum ofvaxið.
Íslendingar hafa nú að vísu að undanförnu horft á
það með miklu langlundargeði, að menn hafa risið upp,
hver um annan þveran, með velviljaðar ráðleggingar í
stjórnarmálinu, og fallið svo jafnharðan aptur frá þeim
nauðugir, viljugir, af því að þeir hafa orðið berir að því
síðar, að þeir báru ekki minnsta skyn á málið, þegar
þeir gerðust til að tala um það opinberlega. En svo
má brýna deigt járn að bíti um síðir. Sá tími getur
komið, að mönnum leiðist slíkir postular nýrra öfug-
króka og ringulreiðar í því máli, sem þjóðinni ríður mest
á og hún hefur lagt mest kapp á að vinna. — Látum
það vera víst og ekki dragandi í efa, að þessir menn
vilji hið allra besta, sem þeir hafa vit á. En það er
ekki nóg. — Þjóðin hefur rjett til þess að menn hug-
leiði einnig, hvort þeir hafi þá „þekking og hyggindi“
til að bera sem dr. Valtý vantar, áður en þeir ráðast
í að gjörast erindrekar Íslands gagnvart Danastjórn í
stjórnarmálinu, á þingi eða utan þings.
Af öllum breytingum eða miðlunartillögum, er tafið
hafa fyrir því, að Íslendingar fengju stjórnarbót, síðan
endurskoðunarmálinu fyrst var hreift, er Valtýs-uppá-
stungan berust að því, hve óhæf hún er í alla staði. —
Það er óþarfi að fara út í einstök atriði. Enginn Ís-
lendingur sem riðinn er við opinber mál, nema Valtýr
einn, getur blekkst á henni. — Vjer skulum t. d. nefna
skilning Valtýs á stöðu ráðgjafans gagnvart ríkisráðinu,
sem hver maður, sem um þetta mál hefur fjallað, veit
að er hið fyrsta aðalatriði í stjórnarbótakröfum Íslend-
inga. Um þetta segir dr. V. að það sje að sönnu „ó-
viðkunnanlegt“ að ráðgjafinn sitji í ríkisráði Dana, en
það hafi „sáralitla eða enga praktiska þýðingu“.
Slík yfirlýsing ein ætti að vera nægileg til þess að
almenningur skipaði Valtýs-pólitíkinni fljótt og vel á
þann bekk, er hún verðskuldar. Hjer er ekki verið að
hylja holurnar með yfirskinsákvæðum. Hjer er beint og
blátt sagt, að það sje í sjálfu sjer þýðingarlaust, hvort
Danastjórn eða Íslandsstjórn hafi síðasta atkvæði í sjer-
stökum málum íslands. Slíkt verður naumast misskilið,
og þarf ekki útskýringar við.
Það væri óskandi, að allir nýjungamenn, sem í vin-
arskyni við þjóðina velja sjer hlutverk dr. Valtýs, að
hindra framgang stjórnarmálsins í Höfn eða heima,
kæmu eins og hann til dyranna eins og þeir eru klædd-
ir, svo engin freisting yrði fyrir neinn að blekkjast á
þeim. Þá mundi apturhvarfspólitík síðasta alþingis verða
fylgt fljótt og vel til grafar með kistuna, sem dr. Valtýr
hefur slegið fyrsta naglann í.
Hestarækt.
Sauðasölubannið enska hlýtur að knýja menn til þess
að sjá sig um eptir nýjum leiðum, öðrum úrræðum til
þess að gjöra landbúnað vorn arðberandi. Það er ekki
einungis nýr markaður fyrir hina fyrri framleiðslu sem
leitað mun verða að, heldur munu menn snúa sjer að því
að mynda eða efla aðrar greinar búnaðarins heldur en
þá einu, fjárræktina, sem lögð hefur verið nokkur veru-
leg stund á að undanförnu.
Það leiðir af sjálfu sjer, að menn verða í þessu efni
að velja verslunarvarning, sem líklegur er til þess að
hafa óhvikulan og arðsaman markað ytra. Peningaversl-
unin innanlands, og framleiðslan af sjó, er hvorttveggja
svo ófullkomið enn, að sveitabóndanum getur ekki nálægt
því nægt eptirspurn sjáfarbyggðanna eptir afurðum þeim
sem hann hefur að bjóða. — En auk þess munu menn að
öðru jöfnu, fremur hallast að því að efla þær greinar
búnaðarins sem áður eru til, en að byrja á einhverju sem
er alveg nýtt og óreynt.
Það eru þannig allar líkur til þess, að menn neyðist
nú loksins til þess að fara að veita hestaræktinni hjer
á landi meira athygli en áður. Hinn beini og greiði
gróðavegur, að bæta kyn hesta fyrir markaðinn innan-
lands, sem hefur staðið bændum opinn síðan hestar hækk-
uðu í verði fyrir útflutninginn til Skotlands og Englands,
hefur ekki reynst nægur, út af fyrir sig, til þess að
vekja neinn verulegan áhuga eða framkvæmdir í þessu
efni, jafnvel ekki í hinum svo kölluðu hestasveitum. —
En þegar nauðsynin nú kemur og klappar á dyrnar,
getur naumast farið hjá því að augu manna opnist til
þess að sjá, hve stórvægilegur hagnaður íslenskum land-
búnaði mætti verða að hestaræktinni, bæði á innlendum
og útlendum markaði.
Lög alþingis um samþykktarvald sýslunefnda í þá
átt, að greiða fyrir hestakynbótum, hafa ekki reynst
verða til neins árangurs, og er það vafalaust að kenna
deyfð hjeraðsstjórna og einstakra manna. En úr því
þessi lög ekki leiða til neins, af hverju sem það kem-
ur, ætti þingið að taka til sinna ráða, og semja önnur
lög, er gætu komið ístað nefndaratkvæðanna.
Engin skepna, sem alin verður á íslenskri jörð, get-
ur goldið betur hyggilega meðferð og uppeldi en hest-
urinn. Ungur afbragðshestur getur selst hjer á landi
fyrir jafngildi verðs við 2—4 áburðarhesta, en það er
auðsætt, hve miklu ódýrara er uppeldi eins hests en
margra, og hve miklu hærra verð má gefa fyrir hest,
sem dugar einn á við fleiri. — Hingað til hefur verið
harla lítill verðmunur á markaðshestum, er fluttir hafa
verið út, en það er Íslendingum sjálfum að kenna. —
Læri þeir að velja hestinum foreldri, eins og alstaðar
er gjört, þar sem menn búa búum sínum með ráði og
fyrirhyggju, munu hæfileikar og einkenni hins íslenska
hests fljótt vinna honum markað erlendis, sem lands-
mönnum gæti orðið arðsamur til muna, og um leið sýnt
fljótar og betur en flest annað, sem framleitt verður af
sveitabúum hjer, hve mikill auður liggur ónotaður í
heiðum og högum á íslandi.
Útlendar frjettir.
Danmörk. Því er svo háttað með pólitík Dana, að hún er á-
valt jafnleiðinleg, hvort heldur hjer verða nokkrir viðburðir þeir
sem mættu heita tíðindum sæta hjá hverri annari þjóð, eða tíminn
líður án þess nokkuð nýtt beri á góma. Því alltaf hjakkar allt í
sama farinu, og ekkert rekur eða gengur, hvorki með rjettarbætur
eða ráðgjafaskipti, hjá hinni „þingbundnu“ konungsstjórn við Eyr-
arsund.
Hjer hafa þó fyrir skömmu orðið allmiklar deilur og ósamlyndi
meðal hægrimanna sjálfra, og er þá helst hugsandi að eitthvað leiði
af; það er ekki að örvænta um að rígur og viðsjár innan flokks
hægri eða vinstrimanna ef til vill kunni að leiða til þess að nöfn
breytist á flokkum eða deildum flokka, og má slíkt heita mikið,
þegar um Dani og Danamál er að ræða. — Þannig börðust þeir
lengi á móti hinu hásáluga ráðaneyti Estrúps, og varð árangurinn
af öllu því glamri og gauragangi, riflakaupum og afllausum hótun-
um á báða bóga, aðeins sá, að maður með öðru nafni settist við
stýrið. En stefnan hjelst hjá hinum nýja stjórnanda, með málróm
Jakobs og hendur Esaús.
Viðsjár þær, sem nú eru meðal hægrimanna innbyrðis, eru
sprottnar af því, að ýmsum þeirra þykir ráðaneytið hafa um of hall-
ast að pólitík landbúnaðarvinanna dönsku. Ráðgjafi sá, er settur
var fyrir landbúnaðarmál, þá er verzlunar- og samgöngumál voru
lögð undir innanríkisráðaneytið, lýsti því yfir á fundi nokkrum á
Fjóni, að „agrarar“ mundu fá framgang mála sinna hjá þingi og
stjórn, ef þeir legðu lið sitt ráðaneyti því, er nú situr að völdum.
Yfirlýsing þessi mældist mjög illa fyrir meðal margra hægri
manna, og þykir tvísýnt hvort stjórninni tekst að draga taum land-
búnaðarvinanna gegn andstæðingum þeirra innan stjórnarflokksins
á þingi og utanþings. — Annars situr allt við sama fyrst um sinn,
þótt nafnabreytingin verði í ráðaneytinu eins og fyrir skömmu hef-
ur orðið, þar sem spánnýr ráðherra — Sehested nokkur — hefur lagst
yfir landbúnaðinn og Rump hefur snúið sjer að Íslandsmálum í
stað Nellmanns.
Önnur lönd. Óánægja og atyrðingar gegn Englendingum fyrir
ráðríki þeirra og yfirgang í utanríkismálum geysar enn með óvenju-
legu afli um öll óvinalönd Breta, síðan Transvaal-hneykslið gerði
svikráð þeirra gegn smáþjóðum enn berari og minnisstæðari öllum
þeim er veitt hafa eptirtekt landásælni Jóns Bola. — Eins og menn
muna, kastaði stjórn Engla sjálfra þungum steini á Dr. Jameson,
fyrirliða hinna bresku yfirgangsmanna í Transvaal, en öllum þótti
lítt farið í launkofa með það á Englandi, að doktorinn mundi hafa
átt öðrum undirtektum að fagna bæði hjá stjórn sinni og þjóð, ef
honum aðeins hefði tekist að framkvæma illræðisverk sitt gegn lýð-
veldinu Transvaal, er hann sótti að óvörum með her manns, undir
því yfirskyni, að hann ætlaði að bjarga útlendingum i Jóhannesborg
frá illri meðferð Transvaalbúa. Mál það, sem höfðað var gegn
Jameson af hálfu hins opinbera, er enn ódæmt, og kom Eng-
lendingum vel að geta dregið það á langinn, því svo lengi gátu
þeir að minnsta kosti látist vera fullir vandlætingar og rjettlátrar
reiði gegn þessum óheppna erindreka sínum úr Suðurálfunni.
Miklu lofi er dyngt yfir Krüger gamla forseta lýðveldisins fyr-
ir það að hann hefur gefið upp sakir uppreistarmönnunum í Transvaal,
öllum nema 4 foringjum fyrirtækisins og 2 óbrotnum liðsmönnum í
þessari heiðursför, sem ekki vildu biðjast uppgjafar. Sumum enskum
blöðum þykir þó hart að sakaruppgjöfin var bundin því skilyrði, að
þeir hinir sömu leggi ekki til pólitískra mála framvegis í Trans-
vaal, og auk þess eru þeir sektaðir um 2000 pd. Sterl.
Bretar eiga optast í ófriði á 2—3 stöðum einhversstaðar á
hnettinum; þykir það hæfilegt verkefni fyrir utanlandsherinn og
þess optast gætt að draga saman seglin á einum stað ef hættan
eykst á öðrum. — Nú sem stendur eiga þeir í hernaði á 2 stöðum
í Suðurálfu, gegn Matabelum og Mahdistum, og mælast misjafnlega
fyrir aðfarir þeirra, einkum á Egyptalandi, þar sem þeir hafa tekið
landssjóðinn ranglega, að því sem dæmt er fyrir alþjóðarjetti í Cairó,
og varið honum til hernaðar í sínar þarfir.
Frá Frakklandi þykir helst sæta tíðindum, að stjórnin hefur
ráðið af að lýsa yfir því, að Madagascar sje frakknesk nýlenda, en
eyjan hefur í raun rjettri verið það síðan herlið Frakka var sett
inn í Antananarivo. Ráðgjafi sá, M. Hanotaux, sem öflugast hjelt
á móti því áður, að eyjan væri lögð undir Frakka — hefur komið
frumvarpinu um hina nýju rjettarstöðu Madagascars í ríkinu inn á
þingið. Drottningin á að halda titlum sínum og nafnbótum, en
völd hennar verða engin upp frá þessu.
Ítalir hafa farið mikla ófrægðarför til Abessiniu. Menelik
gamli — „konungur konunganna“ — hefur reynst jafnvitur á ráð-
stefnum eins og hann er djarfur og hygginn í orustum. — Hefur
það berlega komið fram við friðarsamninga þá, er nú loks hafa
gjörst með Ítölum og Abessiniumönnum, þar senn Menelik hefur
unnið sjer velvild og þakklátsemi manna um alla Ítalíu með því að
láta lausa hertekna menn af liði óvina sinna. — Aptur hefur Mene-
lik staðið fastur fyrir, þegar ræða var um ákvörðun landamæra og
hefur „unga stórveldið“ orðið að láta þar gersamlega undan og
sætta sig við allar kreddur og kronikur Abessiniukongsins.
Á Krít er málum illa komið. Tyrkir hafa enn yfirhönd, en
uppreisnarmenn eru ráðnir í því að berjast fram í rauðan dauðann,
og hafa þeir lýst yfir, að þeir væru í bandalögum við Grikki. Það
er álitið efasamt hvort Aþenustjórn muni vilja skerast í leikinn, en
Tyrkir senda nýjar og nýjar hersveitir til eyjarinnar, brenna þar
og bræla og halda uppi orðstý þeim, er þeir hafa unnið í viður-
eign sinni við Armeninga.
Spánverjum veitir mjög erfitt gegn uppreisnarmönnum á Kuba,
og er jafnvel álitið að þeir muni lúta í lægra haldi að lokum. Hlje
verður á ófriðnum i bráðina meðan rigningatíminn stendur hæst.
Hvirfilbylur hefur fyrir skömmu valdið hroðalegum skemmdum
á St. Louis, höfuðborg Missouri-landsins í Bandafylkjum. Hús brunnu
í hundraðatali, skip sukku i Mississippi, og eimlestir hrukku út af
brautum sínum. Um 500 manns týndu lífi og enn fleiri særðust.
Andrée, hinn sænski loptsiglingamaður, er nú farinn til Spitz-
bergen áleiðis til norðurheimskautsins. — Annar maður, Martin
Conway frá Englandi, lagði á stað um miðjan júní með 4 fylgdar-
mönnum til þess að ransaka íshafsey þessa, og er líklegt að þeir
Andrée og Conway hittist á Spitzbergen.
Af látnum merkismönnum má nefna Frakkann Jules Simon,
rithöfund frægan og þingmálagarp, og Englendinginn Georg Dasent,
mikinn Íslandsvin, er þýtt hefur Njálu o. fl. Íslandssögur á ensku.
Hann komst á nýræðisaldur. — Hinn danski sagnfræðingur Frederik
Barfod er og nýlega dáinn, á mjög háum aldri.
Undir seglum.
Fleytan liggur búin frammi við bryggjusporð, með alla stagi
nýja og voðarkrílið undið upp að siglu. Stefnið stingst annað slagið
inn undir bryggjubekkinn, og svo tekur kænan smá apturköst út á
endann, þangað til næsta bára ber hana að.
Úti fyrir er stinnings kaldi á norð-vestan, en fyrir innan eyjar
er mjúkt og jafnt gráð og sléttur sjór. Fyrsta bóginn verður að
taka inn og austur, og svo stefna á eyjarsundið, hærra og hærra
upp í vindinn, svo langt sem lystin endist. Kænan tekur hátt og
gengur vel, en veltur á stokka sje hún ljett i vatninu. Núna er
raðað járnbútum og keðjustúfum undir þópturnar fram með öllum
kili, því það á að sigla út fyrir eyjar.
Fyrst koma gestirnir, tveir knálegir skólaknapar, hundvanir
allskonar volki. Þeir eru mátulega við skál og láta derin ganga
hátt upp á hárið. Annar yglir sig í kæluna og rennir hornauga
upp í götu, þangað sem hann sat síðast. Þar var glatt og gott
um vistir. En þeir fara þó. Það er alltaf hægt undanhaldið heim,
ef lítið skyldi reynast að vera lagt til, í hólfinu aptur í skut, þar
sem glaðningin er geymd.
Nú leggja þeir af stað, einn við stýrið, tveir á þóptunum, og
strákhnokki frammi í, sem mundi ekki vera ófús að taka til hendi,
ef hann væri beðinn að hagræða fokkunni. Öll skipshöfnin er mjög
alvarleg, og það er horft með sjómannssvip fram undan og í allar
áttir, hvort vatn og veður og aðrar höfuðskepnur sjeu í lagi.
„Halt’enni betur uppí, la’. — Við lendum annars upp í tanga.
Hertu svolítið betur á fokkunni, Jónski; svo er óhætt að lát’ana
hafa það, þangað til kelur“.
Stjórnvölurinn leikur liðugt í hendinni á formanni og eiganda
þessa farkosts. Við og við er spýtt mórauðu til hljes, og litið á-
nægjulega upp á alla seglferðina. Annar sá lærði er sjerstaklega
natinn við gigstaginn. Vill láta hann vera í lagi, hvað sem öðru
líður. Og svo flýtur nú fjölin pallstöðug og beinskreið inn með
öllu hverfi og vinnur vel uppí. — „Ekki er um að tala“, segir for-
maður; „blási hann nös úr einhverri átt, skal Smugsa fljótt þefa
það. — Kannske betra að slaka örlítið á klónni; það er strengur
i pjötlunni. Tarna, lagsi — jeg skal passa kóssinn — vertu viss
um það“.
Smuga stingur nefinu þjett við vind og skríður mætavel í smá-
sævinu. Þeir búa sig til að venda, það er beitt hart uppí, fokk-
unni haldið út í hljeborða og seglið heflað beint aptur af; svo er
það borið um, kippt í hina fokkuklóna og kænan leggst á kinnung-
inn, beygir örlítið undan, og svo bungar seglið út aptur á svip-
stundu, frá jaðri og upp í topp. Smuga tekur næsta bóg. —
„Hvern sjálfan þremilinn ertu’ að hugsa? Ætlarðu’ ekki að opna
lúgarinn; hjer er þurt veður úti, og tungan bólgnar í okkur aptur
í vælinda“.
„Þekkirðu þennan, he?!“ — Formaðurinn rjettir fyrstu hálfpytl-
una á stútnum aptur undan sjer, með aðra hönd á sveifinni og hina
niðri í „kjallara“. — „Jú, jú. Merkið er mjer ekki með öllu ó-
kunnugt. Ekki vantar smekkinn. Þetta er sá besti tappi, sem til
í borginni; það er almennilegur korkur, getur maður sjeð, ekki orm-
smoginn og útskrúfaður, líkt og á sjer stað um tappana þar sem
þú hefur krít, Jón“.
„La, la, trataratra. — Þetta er líf. En sú hvínandi ferð á
horninu. — Jeg held næstum að þetta sje ennþá, ennþá gáskalegra
gaman en hossast á hnakknefinu. Hvað segir þú Monsieur?"
„O, — veit ekki. — Það er djeskoti þóknanlegt að leggja jörð-
ina undir sig á fírugum klár — sje gott veður, auðvitað — og í
góðri samferð“.
„Meir’en. — En hvað segirðu um hafið? — Vegurinn er alltaf
ósnortinn og glænýr þegar við snúum við. — En á landi liggja
förin okkar spor við spor, eins og við skildum við þau. — Sjórinn
græðir sig sjálfur á svipstundu“.
„Jú, það er satt. — Sittu’ á miðri þóptunni. — Við tökum
einn bóg til og annan betur áður en kvöldar. Það er gola úti fyr-
ir og jeg vil finna sjóinn kvika undir kilinum, áður en við leggjum
skautið út og lengjum í klónni, til undanhalds — heim á leið“.
Hörður.
Dagskrá.
Heiðraðir útsölumenn og áskrifendur Dagskrár, eru góðfúslega beðnir að athuga ástæður þær til breyt-
inga, á hinni upphaflegu tilhögun á útgáfu blaðsins þetta ár, sem teknar eru fram í „Ávarpi til áskrifenda“ 1. tbl.
Áskrifendalistar þeir er liggja fyrir, eru lagðir til grundvallar við útsendingu blaðsins, sbr. ofanprentaða
grein í 1. tölubl.
Fyrsta útsending verður að bindast við hinar fyrstu póstferðir og skipaferðir kringum land í júlímánuði.
— Í nærsveitirnar er blaðið sent með ferðum er falla, eptir að 4 fyrstu tölubl. eru komin út. Síðan með hverri
fyrstu ferð.
Dagskrá kemur minnst í 104 örkum þetta ár, og kostar aðeins 3 kr. Dagskrá kemur optast út, gengur
út í stærstu upplagi og er ódýrust allra blaða á Íslandi.
Dagskrá er besta auglýsingablað landsins.
☛ Þeir sem ekki kynnu að hafa fengið boðsbrjef í hendur í Reykjavík eða nærsveitum, en vilja gjör-
ast kaupendur að Dagskrá, eru góðfúslega beðnir að snúa sjer til afgreiðslustofu blaðsins, Reykjavík, Vestur-
götu 5 (Glasgow).
Stærð hvers einstaks tölublaðs miðast við málmegin blaðsins en ekki stærð pappírsins. Af þessu leiðir að
kaupendur Dagskrár geta fengið mikið meira innihald fyrir mikið minna verð en hjá nokkru öðru blaði.
Sjerstök leturstærð verður höfð á blaðinu, þegar það byrjar að koma út í sinni eigin prentsmiðju.
Með gufuskipinu Jelö
fjekk undirskrifaður neftóbak, ágætar tegundir, hjer áður óþekktar. — Hveitimjöl (flórmjöl), miklu betra en
venjulegu. Hrísgrjón ágæt, Bankabygg sem ekki þarf að mala. Rúsínur, soda, sápu allskonar. — Sveskj-
ur, rúgmjöl, hveiti í brauð, kartöflumjöl, klofnar baunir, haframjöl. — Högginn hvítasykur og í toppum.
Nýjar birgðir af vefnaðarvörum.
Fötin ódýru og sterku. Buchwaldstauin úr ull og silki.
Leður og skinn fyrir skósmiði og söðlasmiði.
Neftóbakið nýja ættu allir að kaupa, sem brúka neftóbak, það er lyktargott og sterkt, þarf því minna af
því en vanalega.
Björn Kristjánsson.
Stofnað á Englandi Lífsábyrgðarfjelagið „Star“. Kom til Norðurlanda
1843. 1863.
Hina miklu útbreiðslu fjelagsins má sjá á eptirfylgjandi skrá yfir eignir þess frá því það var stofnað.
1848. Kr. 619,183.43. 1868. Kr. 13,603,835.86
1853. — 2,198,483.87. 1873. — 20,789,930.04.
1858. — 4,984,821.48. 1878. — 29,009,705.68.
1863. — 10,110,528.24. 1883. — 39,097,377.82.
1863. Kr. 50,748,970.00.
1893. — 64,233,115.00.
Út á ábyrgðir hefur fjelagið borgað 90 milliónir króna, og úthlutað meðal ábyrgðareigenda 35 milliónum króna
sem uppbót (bonus). Af þessu má sjá hve ágæt, öll stjórnun fjelagsins hefur verið, enda er ekkert lífsábyrgðar-
fjelag undir betra eptirliti en „Star“, þar sem er verslunarráðaneyti breska ríkisins.
Síðastliðið ár hafa mun fleiri tryggt líf sitt hjá „Star“ en nokkru öðru lífsábyrgðarfjelagi í Danmörku og
Noregi.
Skrifstofa Dagskrár, Vesturgötu 5 (Glasgow). Ábyrgðarmaður: Einar Benediktsson, cand. juris. — Fjelagsprentsmiðjan.
