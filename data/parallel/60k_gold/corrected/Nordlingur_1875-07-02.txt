I, 1.
Kemur út 2—3 á mánuði,
30 blöð alls um árið.
Föstudag
2. júlí.
Kostar 3 krónur árg. (erlendis
4 kr.) stök nr. 20 aura.
1875.
Kæru landsmenn!
Af auglýsingum frá mér í dagblöðum vorum er yður kunnugt, að
eg hefi tekizt á hendur forstöðu prentsmiðju Norður- og Austuramts-
ins þann 21. þ. m., er herra Björn Jónsson hefir veitt forstöðu um
nokkur ár, þar til er hann sagði þeim starfa af sér í haustið var.
Skoruðu þá nokkrir prentsmiðjunefndarmenn á mig að segja, hvort eg
vildi taka að mér prentsmiðjuna, og með því að eigi var völ á mönnum,
og margir góðir drengir hvöttu mig til að taka að mér forstöðuna, en
brýnasta nauðsyn bar til, að þessi þjóðlega stofnun vor Norðlendinga
eyðilegðist eigi, þá gaf eg kost á mer, og var kjörinn til forstöðumanns
prentsmiðjunnar af nefndinni þann 19. janúar eptir að hún enn á ný
hafði haldið 2 fundi til þess að gefa formanni mínum kost á að vera við.
þar eð eg hafði ásett mér að halda út dagblaði, þá bauð eg jafn-
harðan herra Birni Jónssyni að kaupa að honum «Norðanfara», sem eg
eptir auglýsingum hans í blaðinu hélt að honum væri ekki fast haldið
á; en hann tók þar þvert fyrir. þess vegna hefi eg afráðið að gefa út
mitt blað, sem sjálfsagt verður það eina norðlenzka blað fyrst um sinn,
með því herra Björn Jónsson hefir ekki með einu orði nefnt við mig
að prenta «Norðanfara» fyrir sig.
Vér höfum nefnt blaðið «Norðling» og þykir oss það eiga allvel
við, margra hluta vegna: 1. er komin nokkurskonar hefð á að norð-
lenzku blaðaheitin byrji líkt. 2. kemur blaðið út á Norðurlandi. 3.
óskum vér af hjarta og munum af fremsta megni stuðla til, að í blað-
inu vaki hinn stillti og staðgóði frelsis- og framfara-andi Norðlinga.
Ver höfum heldur valið nafnið «Norðlingur» en «Norðlending-
ur», af því oss þótti það styttra og liðlegra.
Vér ætlum að leiða hjá oss að gefa glæsileg fyrirheit, en viljum
láta blaðið hafa sinn dóm með sér.
Um stefnu blaðsins þarf eg ekki að fara mörgum orðum, því jafn-
vel sjálft nafnið lýsir henni ; eg vil að eins taka það fram , að það er
innileg ósk mín að stuðla að velmegun og andlegum framförum bænda-
stéttarinnar, sem ekki einungis er hinn langfjölmennasti hluti þjóðar-
innar, heldur máttarstólpi þjóðlífs vors , og virðist oss því hingað til
helzt til lítið hafa verið hirt um hann, bæði af stjórninni, alþingi og
jafnvel af þjóðinni sjálfri.
Þó að oss þyki æskilegt, að þeir sem oss senda ritgjörðir settu
nöfn sín undir þær, þá getur þó opt svo á staðið fyrir höfundinum, að
það sé honum óþægilegt að auglýsa það í blaðinu, og skulum vér taka
það fram, þareð þess hefir ekki ætíð verið gætt, að vér munum vand-
lega dylja nöfn höfundanna, er þeir þó verða að láta oss vita eins og
heimili sitt.
«Norðlingur» er í líku broti og «Nf.», en blaðsíðunni er skipt að
eins í 2 dálka til rúmauka, og flýtur þar af að lína hver af auglýsing-
um í blaðinu kostar 12 aura, sem samsvarar gamla auglýsingaverði «Nf.».
Af blaðinu vil eg láta koma út á ári 30 arkir eða 60 nr., er eg ætla
að reyna að selja á 3 krónur innanlands. Sölulaun 7. hvert. Blaðið
verður sent kaupendum kostnaðarlaust, og mun eg láta mér einkar annt
um greiða og skilríka útsendingu og þar til ekkert spara, og hefi eg í
hyggju að senda mann með blaðið gagngjört um miðjan vetur, er eng-
ar eru póstgöngur.
Að svo mæltu fel eg «Norðling» velvilja yðar, kæru landar! með
þeirri ósk og von, að þér styrkið mína veiku krapta til þess, að hann
megi verða oss öllum til gagns, fróðleiks og skemtunar.
Aðfaranótt fimmtudagsins hinn 24. júní andaðist hinn þjóðkunni
valdsmaður vor Jörgen Pétur Havstein eptir langa sjúk-
dómslegu. Vér munum síðar í blaði voru geta helztu æfiatriða þessa
þjóðmærings vors.
Svar Íslandsráðgjafa, herra Kleins, uppá bænarskrár Norðl-
inga í kláðamálinu.
Eptir ósk yðar háttvirtu herrar, höfum við undirskrifaðir afhent ráð-
gjafanum fyrir Íslandi herra Klein, þær fjórar bænarskrár viðvíkjandi fjár-
kláðanum, er þeir senduð okkur, og flutt erindi yðar við hann. Talaði
annar okkar fýrst við hann til undirbúnings strax og póstskipið var
1) Það var herra Gísli Brynjúlfsson, sjá 35.—36. blað Norðanf. þ. á. þess er og að
geta, að herra Eiríkur Jónsson garðprófastur var hinn þriði maður, er bænarskrárnar
voru sendar til flutnings; en hann skarst úr leik.

komið, og fékk þá af honum hinar beztu undirtektir í málinu, sem þeg-
ar hafa verið skrifaðar einum yðar; en er við vorum síðar hjá honum,
eptir að póstskipið var farið, gaf hann okkur þau svör og leyfir að til-
kynna yður, að hann hefði þá þegar boðið landshöfðingja að láta gjöra
nákvæma skoðun á hinu grunaða svæði, eptir því sem lögin fyrirskipa,
en þó svo, að mönnu úr fjórðungum landsins væri veittur kostur á, að
taka þátt í þeini fjárskoðun til frekari tryggingar; kæmi það þá fram
að kláðinn væri mikill eða ískyggilegur, hefði hann lagt svo fyrir , að
varnir við útbreiðslu hans yrðu sem ítarlegast við hafðar á hvern þann
hátt sem nú gildandi lög leyfa. Hvað síðari atgjörðum í sama máli við-
viki kvaðst hann og eigi með nokkru móti vera því mótfallinn , að al-
þingi í sumar kæmi sér saman um breytingar á tilskipunum um fjár-
kláða í þá stefnu að honum yrði útrýmt með niðurskurði ef nauðsyn
þætti til bera, og menn í öðrum fjórðungum landsins væru fúsir á að
bæta þeim skaðann að sanngirni, er skæru niður sauðfé sitt, evo að öllum
kostnaðinum á þann hátt yrði jafnað niður á allt landið. Þótti hon-
um tilhlýðilegt, að landsmenn, er væru málinu kunnugastir, fengju sjálfir
að ráða mestu hjer um, og mundi því af sinni hálfu ekkert verða því
til fyrirstöðu, að slik lög gætu náð lagagildi sem fyrst
þessar voru undirtektir ráðgjafans, og getum við eigi annað ætla,
en að framseljendur bænarskránna megi vera ánægðir með þau er-
indislok.
Kaupmannahöfn 14. maí 1875,
Gísli Brynjólfsson. Tryggvi Gunnarson.
Til
síra Arnljóts Ólafssonar.
Herra kansellíráðs Jóseps Skaptasonar Rd. af Dbr.
— umboðsmanns Eggerts Gunnarssonar.
hreppstjóra Sveins Guðmundssonar.
Um leið og ver færum lesendum vorum þessi fagnaðartíðindi af fjar-
lægu landi, þá finnst oss skylt að þakka öllum þeim er unnið hafa að
þessum farsællegu málalyktum, og er það þá fyrst og fremst Norðlingum,
þeim er sótt hafa fundina 9. marz að Akureyri og Ljósavatni, og fund-
inn að Ási í Hegranesi 13. marz og að Þingeyrum 15. s. m. (sbr. skýrslu
um fundi þessa í 16—17 blaði Norðanf. þ. á.). En sérílagi vottum vér
þeim, herra Gísla háskólakennara Brynjúlfssyni og herra Tryggva kaup-
stjóra Gunnarssyni, vort innilega þakklæti fyrir góðan og sköruglegan
flutning þessa máls við ráðgjafann. Vér þorum og að fullyrða, að þjóð-
in tekur með gleði, þakklæti og góðu trausti við þessum boðskap ráðgjaf-
ans, og að hún sér, að nú þegar hefir skipt um skreið í kláðamálinu hjá
Hafnarstjórninni síðan vér höfum fengið ráðgjafastjórn í stað deildar-
stjórnar, og getur hún því haft góða von um að svo muni og verða í
öðrum málum. Vér munum, svo opt sem vér eigum kost á og svo ítar-
lega sem rúmið í blaði voru leyfir oss skoða og skíra sögu kláðamálsins
og einnig benda á aðferð þá er nú skal við hafa til þess loksins að fá
kláðanum útrýmt gjörsamlega með niðurskurði. Fyrst skulum vér nú fara
nokkrum orðum um sjálft svar ráðgjafans. Oss finnst mjög mikið í það
atriði varið, er ráðgjafinn hefir boðið landshöfðingjanum, að gefa öðrum
fjórðungum landsina kost á að taka þátt í fjárskoðunum á Suðurlandi.
þessi skipun er alveg ný, en hún er bæði frjálsleg, réttlát og hentug.
það er auðsætt, að ef kosnir menn úr Norlendinga og Vestfirðingafjórð-
ungi, þeir menn er þjóðin hefir mest traust á, væri viðstaddir fjárskoða-
nirnar, þá gæti menn fengið, og einmitt þá fyrst fengið áreiðanlega vissu
um eðli og ástand kláðans á Suðurlandi; þá tjáði lækningakáksmönnum
í Reykjavík og á Suðurnesjum eigi lengur að vera að predika fyrir mönn-
um og að útbreiða þá skaðvænu lygi að kláðinn sé þegar læknaður, að
hann sé eigi nema lítilfjörlegur óþrifakláði og fram eptir þeim götunum.
þá yrði yfirvöldin í Reykjavík að hætta að tala um æsingar af hálfu
Norðlinga, þótt þeir, eins og að undanförnu, sendi mann suður í Borg-
arfjörð, til að kynna sér hið sanna ástand kláðans. það er og í alla
staði sanngjarnt og réttlátt, að Norðlingum , Vestfirðingum og Austan-
mönnum gefist kostur á að gæta að sír í tíma hver hætta þeim sé bú-
in af kláðanum sunnlenzka, svo þeir geti forðast hættuna eður varist
henni eptir atvikum. Oss furðar því stórlega á því, að landshöfðinginn
skyldi eigi með annari póstferðinni nú í maí að sunnan gjöra nauðsyn-
legar ráðstafanir til þess að framkvæmd yrði þessi gagnlega og góða
skipun ráðgjafans. Vér viljum eigi geta svo íls til landshöfðingjans, að
hann ætli að leggja skipun þessa eður tilmæli ráðgjafans alveg undir höf-
uð, þó oss þyki það æði grunsamt að hann hefir slept því að hlýða henni
þegar í stað; og í annan stað má ganga að því vísu, að hann verði latt-ur hlýðninnar af lækníngakáksmönnum í Reykjavík. Vér skulum heldur
vona fyrst um sinn, að landshöfðinginn sjái sér sæma að vera eigi sjálf-
ur óréttsýnni og óþjóðlegri í framkvæmdum en ráðgjafinn er í árum sín-
um, fyrst hann hlýtur að vera miklu kunnugri en ráðgjafinn er högum og
þörfum þjóðar vorrar. Reykjavíkur-rykið og pukrið með kláðann ætti nú
að verða gjört útlægt úr öllum bréfum landstjórnarinnar og út úr land-
inu sjálfu.
Að öðru leyti þarf svar ráðgjafans að vísu engrar útlistunar við,
því það er svo ljóst og skiljanlegt í alla staði. Ráðgjafinn vill að lands-
menn ráði mestu um það hvernig kláðanum verði útrýmt, og alþingi ræð-
ur hver lög það vill setja um útrýming sýkinnar. Nú er málið lagt af
hendi ráðgjafans í hendur þings og þjóðar, og hann telur sig fúsan til
að fylgja þjóðviljanum (sbr. bréf Gísla Brynjúlfssonar í Norðanf.). Betra
og meira getur ráðgjafinn eigi sagt. þingið hlýtur því að ganga með ör-
uggum hug að þessu máli, enda treystum vér því að það muni gjöra
það. En þó er kláðamálið, að ætlun vorri, engu að síður mikið vanda-
mál. Kláðalög þau er þingið samþykkir verða að vera réttlát, það er að
skilja, skaðabæturnar verða að vera á réttlæti byggðar, og góða menn,
þat er stjórnsama. vitra og starfsama, þarf endilega til þess að fram-
kvæma lög þessi. Það þarf sannarlega annað til að útrýma kláðanum
úr landinu en að seljast upp og „skrifa snarlega" einhverja skipun út í
loptið, er gengur frá Pilatus til Heródesar og frá Heródes til Pílatusar
jafnnær og jafnharðan. Nei, kláðinn verður aldrei upprættur af búðsetu-
mönnum og skrifstofuþjónum í Reykjavík ; hann fellur eigi fyrir bréfkúl-
um einum. En fremur eru það og vandræði fyrir þingið, að það þekk-
ir eigi nægilega hið sauna eðli og ástand kláðans nú fyrir sunnan , og
Hefir heldur eigi sanna og áreiðanlega fregn um það, hverir menn eður
enda hverjar sveitir hafi dyggilega leitazt við að útrýma kláðanum , og
hverir aptur hafi alið hann stöðuglega. En hvernig getur þingið ákveð-
ið réttlátar skaðabætur á meðan það þekkir eigi þetta?
Það er alkunnugt, að nokkrir menn á Suðurlandi, einkum einn al-
ræmdur lækningamaður í Reykjavík og margir menn á Suðurnesjum hafa
haldið kláðanum við og breytt sýkina út frá sér aptur og aptur. Og
þessir menn eru enn vísir til að halda hinu sama áfram. Er það nú
réttlátt að þeir menn, er sýkina hafa fengið í sitt fé frá þessum mönn-
um, og eins þeir menn, er hljóta að verjast með ærnum kostnaði hætt-
unni af kláðasjúku og grunuðu fé trassanna og hinna illkvittnu lækn-
ingakáksmanna, að þeir, segi eg, Skuli greiða þessum mönnum fullar
Skaðabætur, til þess einungis að gegna eigi þeirri sjálfsögðu skyldu sinni,
að skaða eigi annan? það getur vissulega engum fundist. Vér
viljum bæta öllum þeim skaða sinn, er fúslega skera niður, fyrir sakir
almenningsheillar, en hinum eigi er skaðanum veldur, annaðhvort af van-
rækt, óhlýðni, þrjózku eður vítaverðri óvarkárni, hvað þá heldur af ásettu
ráði. Hins vegar ætlum vjer sjálfsagt, að hverr sá er þannig breiðir fjár-
kláðann út í annars fé verti skyldaður til þess í hinum nýju lögum
þingsins að bæta þann skaða að fullu, því slíka ákvörðun vantar í kláða-
lögin hjá oss (sbr. 302. gr. í almennum hegningarlögum). Kláðalögin
(tilsk. 5. jan. 1866 og 4 marz 1871) eru í ýmsum greinum of lin auk
þess er ýmsar nauðsynlegar greinar vanta í þau. Menn verða nákvæm-
lega að gæta þess, að útbreiðsla sýkinnar í annars fé, er hér á landi
miklu saknæmari en í öðrum löndum, fyrir þá sök, að skaðinn getur lit-
ið svo fjarskalega mikill, svo sem ef kláðakind sleppur á afrétt. Annað
hitt, að skaðinn getur haft og enda hlýtur að hafa svo illar afleiðingar
hér á landi, þareð allur bjargræðisvegur sveitabóndans fer um koll,
er sauðfénaður hans er frá. það hið þriðja, að kláðahættan er svo skæð,
af því að svo torvelt er að sjá við henni og að forðast hana; með því
að allir verðir, hvort sem þeir eru í heimalöndum eður á heiðum uppi, eru
næsta dýrir og naumlegu óhultir, og þó einkum hitt, að ómögulegt er
að segja með fullri vissu, hvenær heil kláðahjörð er allæknuð, svo
engin hætta sé af samgöngum hennar við annað fé. Eður segið mér, er
það mögulegt fyrir einn dýralækni á öllu kláðasviðinu, hversu góður sem
hann kann að vera, að geta sagt um hverja hjörð, hversu fjármörg sem
hún svo er, að enginn kláðamaur felist í henni, né heldur í fjárhúsun-
um eður í fötum þeirra manna, er geymt hafa féð? þess skulum vér
geta að nýar vísindalegar rannsóknir hafa nú sýnt og sannað að kláða-
maurinn er enda miklu lífseigari en menn hafa áður ætlað, og að hann
getur því auðveldlega dulizt miklu lengur en áður hefur verið álitið.
Yfirvöldin á Suðurlandi virðast eigi að hafa minnstu hugmynd um þetta.
Í kláðalögin vantar alla timatiltekning, hversu lengi fé skuli álítast grun-
að. Vér getum eigi rúmsins vegna og álítum það enda óþarft að benda
á alla galla kláðalaganna, að eins skulum vér nú geta þess að 7. gr. í
tilsk. 5. jan 1866 tr, að vorri hyggju í mótsögn við síðari kafla 294. gr.
hegningarlaganna, og getur því eigi staðizt, þareð 7. gr. tilsk. tiltekur
20 rd. sekt sem mestu sekt fyrir það hið sama brot, sem hegningar-
lögin ákveða fangelsi eður sekt, eigi minni en 20 rd..
Þótt nú lögin hafi þessa galla og marga aðra, þá er þó miklu verri
framkvæmd laganna af hendi háyfirvaldsins fyrir sunnan heldur en nokkru
sinni lögin sjálf. Sem dæmi um röggsemi Reykjavíkur amtmannsins og
stjórnsemi hans má geta þess, að hann segir í skyrslu sinni til lands-
höfðingja 6. maí, að 116 kindur hafi varið skornar niður á Efstabæ í
Reykholtsdal eptir skipun amtsins, í skýrslu sinni 14. júní verð-
ur amtmaðurinn að játa að þetta sé ósatt mál, og aumlegri afsökun
höfum vér eigi séð en þá er hann kemur með. Meðal annars segir amt-
maðurinn, að bóndinn á Efstabæ hafi verið farinn að lækna fé sitt" —
hvenær hann hafi verið farinn til þess, það verður eigi sbr. En hitt sjá
menn að þótt bónda tetrið gjöri þvert á móti skipun amtsins og ráði
dýralæknisins og gjöri amtmanninn að augljósum ósannindamanni, þá
lætur matmaður ser þetta vel líka, og sektað manninn eigi um einn eyri
hvað þá heldur meira, sem hann þó var skyldur að gjöra, eptir skýlaus-
um ákvæðum laganna (sjá tilsk. 5, jan. 1866 6 og 7 gr. sbr. 294. gr.
hegningarlaga.). Nei, bóndinn verður amtmaður, því að hann ræður og
hann skipar fyrir, en amtmaður verður vesælt bóndatetur, því að hann
étur ofan í sig og hlýðir bóndanum. Afleiðingin er auðsæ: háyfirvaldið
missir virðing sína, ef hún var eigi áður misst, en lögin afl sitt og helgi,
það má nú nærri geta, hvernig fara muni um heimageymslu fjárins og
tryggilegan aðskilnað á fénu. Heimageymslan og enda flokkageymslan er
víða nálega ómöguleg — eður hvernig geta menn komið henni við til
dæmis að taka, suður í Hraunum? Og allstaðar verður hún svo kostn-
aðarsöm og féð verður svo rýrt til frálags að haustinu, að fjáreign með
heimageymslu getur eigi staðist ári lengur, því að hún borgar eigi til-
kostnaðinn. það mun því sannast að heimageymslan verður aldrei tryggj-
andi, og kláðinn helzt því við, svo her eptir sem hingað til. Og þegar
menn mega nú brjóta lögin og skipanir amtsins alveg að ósekju, og það
í þeim greinum sem hægt er að hlýta þeim, hvað mun þá eigi verta í
þeim greinum er illgjörandi , eður næstum ómögulegt er að hlíða?
þótt nú sýslumaður Borgfirðinga og Mýramanna eigi allt lof skilið fyrir
örugga framgöngu sína í blaðamálinu, þá getur þó enginn Norðlendingur
borið traust til að málið fái farsælleg afdrif, nema því að eins að alþing
semji bæti góð lög og hentug til algjörrar útrýmingar sýkinnar, og jafn-
framt setji sína menn til þess að framkvæma lögin. Vér höfum áður
tekið það fram, hversu réttlátt og nauðsynlegt það hefði verið að nokkr-
ir menn að norðan og vestan hefði verið kosnir til að vera við fjárskoð-
anir Sunnlendinga. En með því að það hefir nú farizt fyrir, þá er, að
vorri byggju nauðsynlegt að þingið kjósi fyrst nefnd af sjálfu sér sam-
kvæmt 22 grein stjórnarskránnar; en síðan kjósi það í öðru lagi nokkra
norðanmenn og vestanmenn helzt af sjálfu ser, er það feli á hendur fram-
kvæmd málsins ásamt sýslunefndunum fyrir sunnan og hlutaðeigandi yfir-
völdum að nokkru leyti. Þingið getur tekið upp í frumvarp sitt nauð-
synlegar lagagreinir um þessa framkvæmdarstjórn, og í fjárhagslögunum
veitt fé til kostnaðarins, enda álýtum vér sjálfsagt að þingið veiti allan
almennan kostnað til kláðamálsins af almenningsfé, hvort það err heldur
skaðabætur fyrir niðurskurð eður annar tilkostnaður; en láti hann sem
minnst lenda á sérstökum hreppum, sýslum eður umdæmum. Kláða-
málið er í rót sinni landsmál er tekur allan landslýð, og á því að ber-
ast af öllum. Að svo mæltu felum vér með góðu trausti þetta mikla vel-
ferðar- og áhugamál þjóðarinnar viturleik og ættjarðarást alþingis og ráð-
gjafans á hendur til beztu framkvæmdar.

— Vér höfum hér að framan þakkað hinum ötulu flutningsmönnum
málsins við ráðgjafann framgöngu sína, en það getum vér ekki þakkað
herra Gísla Brynjúlfssyni, að hann hefir í dönskum blöðum gjört málið
að ofsóknarmáli gegn vorum ágæta landa Jóni Sigurðssyni í Kaupmanna-
höfn og blandað inní það pólitísku þrefi og sinni alkunnu óvild við hann
sem er og verða mun augasteinn vor Íslendinga. Fyrir þetta kunnum
vér honum óþökk, því það er að eins vel lagað til að spilla fyrir góðu
samkomulagi og heillavænlegum málalokum.

ÚR BORGARFIRÐI.
— Héðan er eigi að frétta um þessar mundir margskonar tíðindi. Tíð-
in er hin bezta, þótt með köflum sé nokkuð kalt, þegar andar af norðri.
heilsufar manna síðari hluta vetrar og það af er sumrinu, það bezta sem
hér hefir lengi verið. en plága sú, er mest hefir þjað oss Borgfirðinga
nú um hríð er fjárkláðinn, og má heita að ekki sé um annað rætt beggja
megin árinnar (ɔ: Hvítar) ef 2 menn eða fleiri finnast. Vér Borgfirð-
ingar höfum nú sett Botnsvogavörð, því vér þykjumst nú kláðalausir, en
erum hræddir við að fá hann aptur að austan, eins og í fyrra. Hér má
heita að kláðanum hafi verið útrýmt eingöngu með niðurskurði, en bað-
anir hafðar til tryggingar á grunuðu fé, en sem eigi hefir sézt kláði á.
Menn skáru hér niður í von um skatabótastyrk að norðan og vestan, en
nú er útlit fyrir að sú von bregðist Borgfirðingum algjörlega, því skaða-
bótaloforðin voru bundin því skilyrði, er Borgfirðingar með engu móti
gátu að gengið, nefnil. heima- og flokkapössun á öllu fé í sýslunni; en
hún er þeim ómöguleg, því landið vantar. Nú gruna því Norðan- og
Vestanmenn alla sýsluna, og hafa þegar sett 40 manna vörð við Hvítá.
Nú hefir amtmaður skipað heimapössun í allri sýslunni, en eptir hvaða
lögum eður valdi vitum vér eigi, að minnsta kosti skilzt oss eigi að
heimild hafi verið til þess eptir kláðalögunum. Kláðasaga vor mun ann-
ars komast á þing í sumar, og munu þá margir fá annað álit á aðgjörð-
um vorum og afskiptum amtmanns af málinu, en þeir máske nú hafa.
Borgfirðingar hafa í vor verið að bæta þeim ær, er skáru þær í vetur,
svo þeir eigi yrðu málnytulaus í sumar, en erfitt verður oss, sem kláð-
inn hefir eigi komið til, að kosta að öllu Botnsvogavörð og bæta allt það
fé er skorið hefir verið í sýslunni. Jeg hefti getað skrifað hér mikið
meira og greinilegar um þetta, ef tíminn hefði leyft.
Ekki sendir P. Eggerz oss Borgfirðingum skip í sumar hér á Brákar-
poll eins og hann hafði lofað að reyna. Eg er annars einn af þeim,
sem ekki trúi á hann, og svo mun um fleiri hér, en Borgfirðingar sinna
nú sem stendur ekkert verzlunarmálefnum sínum.
SUMARKVØLD.
Sólu særinn skýlir,                    Stilt með ströndum öllum
Síðust rönd er byrgð,              Stafar vog og sund,
Hýrt á öllu hvílir                       Friður er á fjöllum,
Heiðrík aptan kyrð,                   Friður er á grund,
Ský með skrúða ljósum           Heyrist fuglakvak hinnzta,
Skreyta vesturátt,                       Hljótt er allt og rótt,
Glitra gulli og rósum,               Hvíl nú hug minn innsta,
Glampar hafið blátt.                    Himnesk sumarnótt!
Stgr. Th.
Ár 1875 hinn 28. maí var haldinn sýslufundur að Húsavík. Höfðu
alþingismenn sýslunnar boðað hann með umburðarbréfi. Voru þar sam-
an komnir 30—40 menn úr öllum hreppum sýslunnar og þar á meðal
Sýslunefndin, er um sama leyti átti fund með sér. Til fundarstjóra var
valinn Benidikt prófastur Kristjánsson og til skrifara Jakob bóndi Hálf-
dánarson. Á sýslufundinum gjörðist það sem hér segir:
1. Kom fram uppástunga um breytingar á skattalögunum. Helzta efni
hennar var , að öll hin nú verandi manntalsbókargjöld skyldu upp
hafin og úr lögum numin , en í þess stað lögtekið eitt skattgjald Sem
nefnist landskattur. Átti hann að leggjast að 1\3 á jarðir en 2/3 á
tíundbært lausafé. þá var og stungið uppá Tekjuskatti á alla jarð-
eigendur og peningamenn, sem hafa 100 krónur eða meira í árstekjur af
eignum sínum. Húsaskatti á öll íbúðar- og geymsluhús, sem eru úr
steini eða timbri í verzlunarstöðum landsins og sem ekki eru opinber
eign, og embættisskatt á alla þá embættismenn landsins sem eru
sæmilega launaðir. En með því gjört var ráð fyrir að þingið mundi
ekki geta leitt þetta málefni til lykta á þessu þingi sem í hönd fer, var
stungið uppá að nefnd yrði sett milli þinga, til að undirbúa málið og
semja frumvarp til nýrra skattgjaldslaga, sem yrði auglýst almenningi að
minnsta kosti missiri á undan næsta þingi. Nefnd var kosin til að í-
huga uppástunguna, síðan var hún rædd alllengi á fundinum, og loks
samþykkt með litlum orðabreytingum.
2. Önnur uppástunga var um breytingu á brennivínstollinum. Fór hún
frammá að hann væri hækkaður, og nýr tollur lagður á þau ölföng sem
nú eru tollfrí, svo sem bjór, vín og fl. þá var og stungið uppá tolli á
tóbaki, kaffi, sikri og öllum sætindum. Nefndin sem kosin var til að
yfirvega málið, bætti við tolli á allskonar kramvöru, svo sem klúta, sjöl,
sirz og fl. Var svo uppástungan samþykkt eptir nokkrar umræður.
3. Uppástungan var um breyting á vegabótalöggjöfinni.
a, að öllum vegum sé skipt í fjallvegi og sveitavegi, og að kostnaður-
inn til fjallvega sé her eptir lagður á landsjóð.
b, að sveitavegum sé skipt í sýsluvegi og hreppavegi, og að til sýslu-
vega gangi allt hið nú verandi vegabótagjald.
c, að skylduvinna til aukavega sé af tekin, og í hennar stað sé á-
kveðið nýtt vegabótagjald jafnhátt hinu eldra, sem sé hálft dags-
verk eptir verðlagsskrá fyrir hvern verkfæran mann 20—60 ára.
Af þessu gjaldi skal stofna vegabótasjóð fyrir hvern hrepp, og greið-
ast úr þeim allur kostnaður til hreppaveganna. Þessi uppástunga
var samþykkt eptir stuttar umræður, með þeim viðauka að nauðsyn
bæri til að allir alfaravegir á landinu yrðu mældir, svo fljótt sem
kostur væri á.
4. Uppástungan var um gufubátaferðir umhverfis landið. Var þar far-
ið fram á, að þingið skoraði á landstjórnina um, að gjöra samband við
einhver af hinum innlendu verzlunarfélögum, til að koma gufubátaferð-
unum á sem allra fyrst. Skyldi þingið veita ákveðna fjárupphæð fyrir-
tækinu til framkvæmda. þótti að nægja mundi í bráð 4 gufubátaferðir
umhverfis landið á sumri. þessi uppástunga var samþykkt án breytinga.
5. Kom bænarskrá eða uppástunga úr norðurhluta sýslunnar um upp-
siglingar- og verzlunarleyfi á 2 stöðum þar í sýslunni, Fjallahöfn og
Kýlsnesskrók. Fundurinn var þessari bænarskrá meðmæltur.
þareð eigi var ætlaður nema einn dagur til fundarhaldsins, urðu eigi
fleiri málefni tekin til umræðu.
Einn fundarmaður.
— Hið danska blað „Dagstelegraphen" getur þess að konungur vor
Kristján 9. hafi fyrstur byrjað á gjöfum til þeirra Múlasýslumanna er
orðið hafa fyrir öskufallinu, og hvatt menn til að bregðast sem fljótast
undir þeirra vandræði. Hafði konungsættin þegar gefið þann 26. maí
sem fylgir: Konungur 1000 krónur, ekkjudrottningin 500 kr., erfðaprin-
sessan 200 kr., prinsinn 400 kr., krónprinsessan 200 kr., prinsessa Þyri
50 kr., prins Valdimar 50 kr., prins Jóhann (bróðir konungs) 60 kr.,
En fremur getur blaðið þessara stórgefenda: Stórkaupmaður Heymann
500 krónur, stórkaupm. Seidelin 1000 kr , utanríkisráðgjafinn Rosenörn
Lehn 200 kr., verzlunarhúsið Jakob & Holm og synir 200 kr., Adolph
Trier og Goldschmidt 200 kr. , Petersen og Holme erindsrekar Gránufé-
lagsins í Höfn 200 kr. etazráð Holmblað 200 kr. Blaðið býst við að
miklu meiri gjafir hafi safnast að tveim dögum liðnum þann 28. maí, er
póstskipið átti að leggja af stað. Ennfremur höfum vér heyrt að ekkju-
frú Hildur Johnsen, Edvald læknir sonur hennar og verzlunarmaður
Stefán Jónsson hafi hvert um sig gefið 100 krónur. Af bréfi landshöfð-
ingjans í stjórnartíðindunum til sýslunefndanna í Múlasýslum dags. 14.
júní, getur hann þess að forstöðunefnd samskotanna hafi með síðasta póst-
skipi sent ser 10,000 krónur er þegar voru gefnar og greiddar er póst-
skip fór, og hefir hann þegar sent sýslunefndinni, líklegast hvorri sýslu
5,000 krónur.
Um leið og ver getum þessara höfðingsgjafa þá finnst oss skylt að
flytja hinum veglyndu gefendum innilegt þakklæti hinna nauðstöddu, og
svo allra Íslendinga, er sannarlega finna og virða þann bróðurhuga er
hér hefir svo ljóslega sýnt sig hjá samþegnum vorum í Danmörku. En
fyrst og síðast þökkum vér vorum mildiríka þjóðkæra konungi og ætt
hans, er frumkvöðull og aðili mun samskotanna frá byrjun.


Það gleður oss að færa lesendum vorum þær fréttir að austan, að
þar horfist nú miklu betur á en menn höfðu búist við, svo að bændur
eru farnir víða að taka fé sitt heim og hafa von um þolanlega haga
fyrir allan pening, nema á Efrijökuldal; en hvívetna hefir askan minkað
furðanlega, hafa hin miklu votviðri stuðlað mjög að því.
SÝSLUFUNDUR EYFIRÐINGA.
Hinn 16. dag júnímánaðar 1875 heldu Eyfirðingar almennan sýslu-
fund á Akureyri til að ræða ýms almenn málefni og alþingismál sam-
kvæmt áskorun í „Norðanfara" frá alþingismanni sýslunnar Einari Ás-
mundssyni: Var dbrm. Stefán Jónsson á Steinstöðum kosinn til forseta og
kand. Skapti Jósepsson til skrifara.
Kom þá til umræðu:
1. Fjárkláðamálið; var fram lögð bænarskrá úr sýslunni með all-
mörgum undirskriptum um:
Að alþingi samkvæmt stjórnarskipuninni og landslögum láti tafar-
laust gjöra kröptuga og nákvæma rannsókn um það, hvort hin gild-
andi lög um fjárkláðann hafi verið vanrækt eða brotin í þeim héruðum
þar sem kláðinn hefir við haldist:
Að alþing hafi fram ábyrgð á hendur hverjum þeim, er sekur kynni
að finnast í því líkri yfirtroðslu eða óhlýðni við fjárkláðalögin:
að þingið sjái um að ný framkvæmdarstjórn sé sett í kláðamálið ef
einhverjar töluverðar yfirsjónir kynnu að komast upp um embættis-
menn þá, sem átt hafa að framfylgja kláðalögunum hingað til:
Að alþing veiti, ef þörf gjörist, fé úr landssjóði til þess að kláð-
anum verði sem allra fyrst útrýmt.
Samþykktu fundarmenn að fela alþingismanni Einari Ásmundssyni
bænarskrána óbreytta til meðferðar og flutnings á alþingi.
2. Komu aukatekjur lækna til umræðu og var samþykkt að fela
alþingismönnum sýslunnar málefnið til meðferðar á næsta alþingi.
3. Var fram lögð og upplesin bænarskrá um spítalann á Akur-
eyri frá bæjarstjórninni þar til alþingis um að það veitti úr landssjóði
3 000 kr í eitt skipti fyrir öll og 800 kr. árlega. Spunnust um það
töluverðar umræður og þótti fundarmönnum að sanngjarnt væri að Ak-
ureyrarspítalinn nyti jafnrétti við spítalann í Rvk. og var fallizt á með
atkvæðafjölda að biðja um að veittar væru 3,000 kr. úr landssjóði einu
sinni fyrir öll, og 800 kr. styrkur árlega.
4. Þá var borin upp uppástunga um að koma á fót gagnskóla á
Möðruvöllum samkvæmt því er Akureyrarfundinum 25. febr. hafði fallist
á í vetur gjörðu fundarmenn góðan róm að málinu og fólu alþingismann-
inum er við var málefnið til flutnings á alþingi.
5. Var ákveðið að biðja skyldi þingmanninn að styðja að því á al-
þingi að landsprentsmiðjan verði tekin undan stjórn stipts-
yfirvaldanna.
6. Var samþykkt að allir íslenzkir kaupmenn yrðu borgarar
og hefðu lögheimili á Íslandi.
7. Alþingingismaður Jón Sigurðsson frá Gautlöndum minntist á hinn
mikla skaða er Múlasýslumenn hafa orðið fyrir af hinu mikla ösku- og
sandfalli er gekk yfir margar sveitir austanlands á annan í páskum svo
voðalega, að til auðnar horfði hvað sumar þeirra snertir; gat hann þess
að amtsráðið hefði mælt fram með að alþingi veitti 30,000 kr. til þess að
bæta úr brýnustu nauðsyn hinna nauðstöddu héraða, og leiddi hann at-
hygli fundarins að þeim miklu vandræðum, er þessir menn væru í stadd-
ir er askan hafði fallið á; tók fundurinn einkar vel undir málið og þótti
honum bezt við eiga og áhrifamest mundi verða að fela alþingismönnum
að skora á þjóðina að rétta hinum bágstöddu mönnum þar eystra hjálp-
arhönd sem fyrst.
8. Þá bar alþingismaður upp þá uppástungu, að amtsbdkasafn-
ið á Akureyri, sem lengi hefir lítt verið hirt um, yrði endurbætt, og
féllst fundurinn á að brýna nauðsyn bæri til að safnsins væri vel gætt
og séð um bækurnar sem bezt mætti verða, og kaus nefnd til þess, og
hlutu þeir kosningu:
Prófastur Daníel Halldórsson.
Læknir Þorgr. Johnsen.
Kandidat Jóhannes Halldórsson.
Bókbindari Friðbjörn Steinsson
Ritstjóri Skapti Jósepsson.
9. Kaupstjóri Eggert Laxdal stakk uppá að Eyfirðingar héldu þjóð-
samkomu í sumar til gagns og gamans, þar sem bærði karlar og konur
kæmu saman til þess í sameiningu að styðja framför vora; tóku fundar-
menn málefninu vel og kusu 3. manna nefnd til þess að veita samkom-
unni forstöðu, og voru til þess kosnir:
Verzlunarstjóri Eggert Laxdal.
Síra Árni Jóhannsson.
Bóndinn Jón Ólafsson á Rifkelsstöðum.
Þá var borið upp til umræðu sparisjóðsmálefnið, er rætt hafði verið
á Akureyrarfundinum 25. febr. í vetur; var framlagt og upplesið frum-
varp til laga, tóku fundarmenn vel í málið og fólu það hinni settu nefnd
framvegis en bættu við hana 2. mönnum: amtm. Chr. Christianson og
sýslumanni St. Thorarensen. Var síðan fundi slitið.
Stefán Jónsson.                                 Skapti Jósepsson
fundarstjóri.                                           skrifari.
Alþingiskosningar. Ísfirðingar hafa 16. apríl kosið Jón
riddara Sigurðsson í Kaupmh. og prófast Stefán Stefánsson á Holti. Barð-
strendingar 19. maí Eirík Kúld próf. í Snæfellsnessýslu. Snæfellingar:
Þórð hreppstjóra Þórðarson á Rauðkollastöðum.
Konungur og stjórnin hafa sett í konungkjörnu sætin hin hlýðnu
og auðsveipu börn:
M 1. Þórð Jónassen háyfirdómara.
— 2. Pétur biskup Pétursson.
— 3, Jón yfirdómara Pétursson.
— 4. Berg Thorberg amtm.
— 6. Jón Hjaltalín landlækni og
— 6. Ólaf prófast Pálsson.
(Eptir „Ísafold").
Fagnað Jóni Sigurðssyni. Hinn 13. þ. m. héldu Reyk-
víkingar fjölmennt samsæti í „Glasgow" til þess að fagna heimkomu
herra Jóns Sigurðssonar frá Kaupmannahöfn og í því skyni að láta hann
sjá vott þess, að mönnum væri minnisfast, að vér Íslendingar eigum hon-
um mest að þakka, að stjórnarbót sú, er vér fengum í fyrra, er eigi lak-
ari en hún er. Meðan á samsætinu stóð, komu stúdentar og skólapiltar
„með fylktu liði", að dyrunum á veizluskálanum, og fluttu herra Jóni
fagurt kvæði, er Gestur stúdent Pálsson hafði ort.
Skipafregn. Mánudaginn hinn 28. f. m. hafnaði sig hér her-
skipið frakkneska „Laplace", foringi Halna de Fretay; á skipið
ásamt öðru minna herskipi frakknesku að hafa gát á hinum mörgu
frakknesku fiskiskútum í kríngum landið, er svo opt hafa gjört oss ó-
skunda. — 29. f. m kom Grána frá Siglufirði, fer hún bráðum aust-
ur og þaðan beinlínis til Hafnar til þess að færa oss aptur sem fyrst ó-
skemda matvöru eins og hún gjörði síðast.
Mánudaginn hinn 28. f. m. kom hinn ötuli kaupstjóri „Grafarós-
félagsins Jón alþingismaður Blöndal á 70 lesta skipi frá Noregi til Graf-
aróss til félagsverzlunarinnar.
Hestakaupamenn. Um sama leyti og sunnanpósturinn, komu
hingað enskir hestakaupmenn; höfðu þeir haldið markaði í Húnavatns-
og Skagafjarðarsýslum, en fengið mjög fáa hesta keypta hjá Húnvetn-
ingum, er ekki vildu láta hestana eins ódýra og kaupmönnum líkaði; en
Skagfirðingar höfðu þar á móti selt þeim rúmt hundrað, og höfðu þeir
gefið 72—88 krónur fyrir hestinn, og einstaka hest litlu meira. þess-
ir hestakaupmenn hafa stofnað til hestamarkaðar hér á staðnum hinn
6. þ. m. þann 5. þ. m. er von á gufuskipi frá Skotlandi til þess að
sækja hestana.
Mannalát og Slisfarir. 31. Maí lézt hinn þjóðkunni mála-
flutningsmaður, alþingismaður og verzlunarmaður Jón Guðmundsson,
fyrrum ritsjóri „Þjóðólfs". „Ísafold" segir lát séra Magnúsar Hákonar-
sonar á Stað í Steingrímsfirði; hann var lipur gáfumaður og skáld gott.
Heyrzt hefir að heiðurskonan Ingibjörg í Gröf á Höfðaströnd sé látin.
Sannspurzt hefir að Strandamenn hafi fundið hákarlaskipið „Hregg-
við" á hvolfi útá rúmsjó, lá hann fyrir atkeri sem líklega hefir farið til
botns um leið og hvolfði. Øll skipshöfnin hafði farizt og ekki fannst
annað í skipinu en 2 koffort. Skipið hvað vera lítið skemmt og færðu
Strandamenn það upp í Trékillisvik.
3 menn hafði tekið út af hákarlaskipinu „Skyldi", (skipstjóri Jón
Loptsson), sem hétu: Jónas Bjarnason, vinnumaður frá Hraunum, Frí-
mann Jónsson, vinnumaður frá Haganesi, Helgi, vinnumaður frá Ljóts-
stöðum á Höfðaströnd.
Peningabreytingin. Peningamennirnir mega vara sig, að
verða eigi innlyksa með hina gömlu peninga. Eru peningar þeir, er á
stendur „schleswigholsteinsk Courant", þegar úr gildi gengnir, en verður
þó veitt viðtaka í jarðabókasjóðinn (hjá landfógetanum) til júlímánaðar-
loka þ. á. Nú eru enn fremur með tilsk. 24. marz ógildir í Danmörku
frá 1. nóv. í haust allir hinir gömlu smápeningar fyrir neðan þrjú mörk:
tveggja marka peningar, markaðspeningar, áttskildingar, ferskildingar, þrí-
skildingar, tvískildingar, einskildingar, hálfskildingar og skildingsfimmt-
ar (1/5 úr skilding), en á Íslandi eru þeir gjaldgengir þangað til 6 mán-
uðir eru liðnir frá þeim degi, að tilskipun þessi er birt almenningi á
venjulegan hátt, þ. e lesin á manntalsþingum í vor.
Hinum sljesvík-holsteinsku peningum þurfa menn því að vera búnir
að koma af sér f jarðabókarsjóðinn fyrir 1. ágúst þ. á., en hinum
smápeningunum fyrir nýár í vetur að minnsta kosti.
Fréttir. Sunnanpósturinn er kom hingað þann 28. f. m. um
kvöldið, færði oss litlar innlendar fréttir og útlendu blöðin er með hon-
um komu litlu meiri, og skal hér drepið á hið helzta:
Það er alkunnugt orðið hér á landi að Danir hafa átt í langvinnu
þrefi á þinginu, hafa vinstrimenn, er skipa meiri hluta sess í fólks-
þinginu, lengi legið í illdeilum við hina svo kölluðu þjóðfrelsismenn „(Nat-
ionalliberale"), sem lengi hafa setið í ráðaneyti konungs, þykir vinstri-
mönnum þeir afturhaldssamir og vilja fyrir hvern mun ryðja þeim úr
sæti, sem hingað til hefir ekki tekizt, en nú lítur helzt út fyrir að þeim
muni ganga eptir óskum, því ráðgjafarnir hafa að loknu þingi lagt nið-
ur völdin, hafa þeir heitið meiri hluta fólksþingsins því ef hann léti það
eptir sér að veita fé til brynskips, bætti nokkuð laun ýmsra embættis-
manna og legði háskólanum nokkurt fé úr ríkissjóði; gengu vinstrimenn
loks að þessu eptir langan rekstur fjárhagslaganna á milli fólksþingsins
og landþingsins er fylgdi stjórninni: Var þingi slitið 15. maí sama dag
og fjárhagslögin voru samþykkt, og fám dögum síðar sögðu ráðgjafar
konungs af sér , en enginn var kominn í þeirra stað , er póstskip fór.
Það er talið líklegt að Klein Íslandsráðgjafi haldi áfram að stjórna vor-
um málum þó hinir fari, sem ekki er með öllu víst, því örðugt mun að
fá þá stjórn er vel semji við bæði þingin.
Franz Jósep Austurríkiskeisari fór í vor kynnisferð suður á Ítalíu;
veitti Victor Emanuel Ítala konungur honum hinar beztu móttökur og
svo allur landslýður einkum Venedigsborgarmenn, sem þó hafa um sárt
að binda sökum fornrar harðstjórnar Austurríkismanna.
Bismarck lætur skammt stórra högga milli við hið kaþólska klerka-
vald á Þýzkalandi. Nýlega hefur hann fengið þing og keisara til að
samþykkja, að þeir kennimenn, er ekki vilja gangast undir að hlýðnast
landslögum, séu sviptir öllum tekjum úr ríkissjóði og jafnvel frá kirkj-
unni líka ef þeir eru mjög óþægir.
Í vor heimsótti Óskar annar Svíakonungur með drottningu sinni
og glæsilegri fylgð konung vorn, tóku bæði konungur og þjóðin hon-
um mæta vel, og þykja þvílíkir vinafundir efla mjög vinfengi á með-
al Svía og Dana, er lengi sátu eigi á sárshöfði hvorir við aðra, og áttu
hver öðrum grátt að gjalda, en á seinni tímum hefir vinfengi konunganna
og stúdentafundir breitt mjög ofan yfir fornan kala. Í sumar er ákveð-
ið að halda almennan stúdentafund fyrir Norðurlönd í Uppsölum.
Eptir að blaðið var sett barst oss sú sorgarfregn að héraðs-
læknir Jósep Skaptason á Hnausum hefði látist hinn 1. þ.
m. eptir skammvinna legu. Vinum og vandamönnum hins framliðna
gefst hérmeð til kynna að ákveðið er, að jarðarförin framfari mánudag-
inn hinn 12. þ. m.
Auglýsingar.
Samkvæmt ákvörðun á sýslufundi þeim, sem haldinn var á Akureyri
16. þ. m., er ákveðið að halda þjóðsamkomu á Oddeyri hinn 12. dag
júlímánaðar næstk. Eru því allir velkomnir þangað, sem vilja styðja að
gagni og gleði samkomu þessarar. Æskilegt væri að glímumenn vildu
fjölmenna þangað til að skemmta með íþrótt sinni, einnig að menn kæmu
með góða hesta til kappreiða,
Akureyri, 30. júní 1875.
Forstöðunefndin.
Af því nokkrir eru enn , sem ekki hafa orðið við tilmælum
mínum í 16 bl. Norðanf., að skila mér bókum, er þeir hafa að láni af
bókasafninu hér, þá vil eg hér með ítreka þá bón mína, að þeir skili
mér bókunum hið allra fyrsta. — Framhald af riti Boudoins prests er
komið og fæst til kaups hjá mér. Akureyri, 1. júlí 1875. Frb. Steinsson.
Eigandi og ábyrgðarmaður: Skapti Jósepsson, cand. phil.
Akureyri 1875. Prentari: B. M. Stephánsson.
