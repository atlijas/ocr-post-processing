ÍSLENDINGUR.

(18 arkir). Árgangurinn kostar 2 krónur á Íslandi; í Danmörku og Englandi 2 kr. 50 aura, í Vestur-
heimi 3 kr., sem borgist fyrir síðasta júlí þ. á.
Nr 17-18.
26. júlí.
1. ár 1875.
Frjettir af alþingi.
(Framhald, sbr. nr. 15-16). Það
ræður að líkindum, að tilhögun á störf-
um hins löggefanda og tvískipta alþingis
sje að mörgu leyti önnur og ólík þeirri,
er átti sjer stað á hinum undanförnu
þingum, er að eins voru ráðgefandi og
í einni málstofu. Þingsköp þau, er kon-
ungur vor, samkvæmt stjórnarskránni,
setti þessu nýja og endurfædda alþingi
til bráðabirgða, eru miklu betri og
fullkomnari en hin eldri, og, þó þau
sjeu margbrotnari nú en áður, veldur
það engri fyrirstöðu eða vafningum; öll
þingstörf virðast ganga mjög greiðlega
frá hendi. Þingmálin verða miklu betur
rædd og undirbúin undir atkvæðagreiðslu
eptir þessum þingsköpum en hinum fyrri.
Málum er skipt sem haganlegast millum
deildanna. Meðan önnur deildin fæst
við eitt mál, starfar hin deildin að öðru,
og þegar hver deild er búin með sitt
mál, sendir hún það hinni til aðgjörða;
og þá fyrst er málið fullrætt á þingi,
þegar báðar deildir hafa orðið á eitt
sáttar um það. Skrifarastörfum við
þingið, er á annan hátt hagað en áður
var. Nú er ein sameiginleg ritstofa fyrir
báðar deildir, og einn forstjóri (assessor
Magnús Stephensen) fyrir henni. Af
þingræðum er nú að eins ritað stutt á-
grip, og hljóta því þingtíðindin
að verða miklum mun styttri að tiltölu en að
undanförnu, og ætlum vjer að flestum
muni þykja það bót til hins betra. Það
er bæði, að stutt er enn liðið af þing-
tímanum, og vjer ekki nógu kunnugir því,
sem á þingi gjörist daglega, enda
skulum vjer að svo stöddu ekki leggja
dóm á aðgjörðir þingmanna, en svo mikið
leyfum vjer oss að segja, að oss virðist
góður andi hvíla yfir þingi voru, og
vonum alls góðs til þess. Að svo mæltu
skulum vjer geta þeirra nefnda, er sett-
ar hafa verið, hversu langt ýmsum mál-
um er komið, og hver afdrif sum þeirra
hafa fengið.
Neðri deild. Á þriðja fundi var
kgl. frumvarp (nr. 5) fellt frá umræðum
með 15 atkv. gegn 7.
7. júlí á 5. fundi var lögð fram til-
laga 1. þingmanns Gullbr. og Kjósar-
sýslu (Gríms Thomsens), um þorskaneta-
lagnir í Faxaflóa. Sömuleiðis tillaga 1.
þingmanns Skaptfellinga (sira Páls Páls-
sonar), um breyting á póstgjaldi. Lesin
fyrirspurn varaforseta til landshöfðingj-
ans viðvíkjandi skattamálanefnd þeirri,
sem umtalað er að sett verði. Kosin 7
manna nefnd í fjárhagsmálið: Grímur
Thomsen, Jón varaforseti Sigurðsson,
Einar Ásmundsson, Tryggvi Gunnarsson,
Snorri Pálsson, Halldór Friðriksson, Guð-
mundur Einarsson. 8. júlí 6. fundur.
Fyrsta umræða um kgl. frumvarp nr. 7
og nefnd kosin: sira Páll Pálsson, Guðm-
undur Ólafsson og Einar Gíslason.
Fyrsta umræða um stjórnarfrumvarp nr.
3, og kosin 5 manna nefnd: sira Stefán
Stephensen, Páll Ólafsson, sira Ísleifur
Gíslason, Einar Ásmundsson, Einar Guðm-
undsson. Frumvarpi um þorskaneta-
lagnir vísað til annarar umræðu án
nefndar. Bar 2. þingmaður Gullbr. og
Kjósarsýslu (sira Þórarinn Böðvarsson)
fram uppástungu um 3 ölmusur handa
prestaskólanum. - 9. júlí 7. fundur.
Lesið svar landshöfðingja til fyrirspurn-
ar J. S. um skattamálanefndina. Fyrsta
umræða um stjórnarfrumvarp nr. 8 og
5 manna nefnd sett; Páll bóndi Páls-
son, Þórður Þórðarson, Þórarinn Böð-
varsson, Þorlákur Guðmundsson, Ísleifur
Gíslason. Frumvarp um ölmusur til
prestaskólans fellt. - 10. júlí 8. fundur.
Vísað til annarar umræðu frumvarpi til
breytingar á póstlögunum (1. þingmað-
ur Suðurmúlasýslu flutningsmaður), en
tekin aptur uppástunga þingmanns Vest-
urskaptfellinga um sama efni. Lögð
fram frumvörp um laun póstafgreiðslu-
manna, og um friðun á fugli (flutningsm.
1. þingm. Skaptfellinga), Sömuleiðis tvær
ályktanir bænarskrárnefndarinnar um
skólamálið; uppástunga um gufuskips-
ferðir; uppástunga um bænarskrá við-
víkjandi skýringu á sveitastjórnarlögunum.
12. júlí 9. fr.: Málið um silfurbergs-
námann í Helgustaðafjalli til annarar
umræðu. Önnur umræða viðvíkjandi
breytingu á póstgjöldum. Ályktun um
hvort þessar uppástungur skyldu hafa
framgöngu á þingi, a, um nefnd í skóla-
málefninu, b, um stofnun lagaskóla, c,
um gufuskipsferðir, d. um fjárkláðann.
- 13. júlí, 10. fundur. Fyrsta um-
ræða um fjárkláðann og kosin 7 manna
nefnd: Benedikt Sveinsson, Hjálmur Pjet-
ursson, sira Páll Pálsson, Þórarinn Böð-
varsson, Jón Sigurðsson, Stefan Steph-
ensen, Eggert Gunnarsson. Fyrsta um-
ræða um gufuskipsferðir, nefnd kosin:
Gr. Thomsen, E. Ásmundsson, Tr. Gunn-
arsson, Snorri Pálsson, H. Friðriksson.
Fyrsta umræða um lagaskóla, nefnd kos-
in: B. Sveinsson, G. Einarsson,
Gr. Thomsen, Jón Sigurðsson, Sn. Pálsson.
Fyrsta umræða um skólamál, nefnd kosin:
Ísl. Gíslason, sira Páll Pálsson, Eggert
Gunnarsson, B. Sveinsson, Einar Guð-
mundsson. Önnur umræða um netalagnir,
vísað til þriðju umræðu. Fyrsta um-
ræða um laun handa Jóni Sigurðssyni,
þingmanni Ísfirðinga, vísað til annarar
umræðu. Sömuleiðis um löggildingu
Vestdalseyrar, vísað til annarar um-
ræðu. Frumvarp um friðun fugla fyrir
skotum, fellt frá frekari umræðum. -
14. júlí 11. fundur, önnur umræða um
breyting á póstlögum. Fyrsta umræða
um ávarp til konungs og í nefnd kosnir:
Einar Ásmundsson, Jón Sigurðsson, Gr.
Thomsen. Fyrsta umræða um auglýs-
ingu laga, vísað til annarar umræðu.
Sömuleiðis um fiskiveiðar, og um land-
skuldargjald á Vestmannaeyjum. Málið
um laun póstafgreiðslumanna fellt. Mál-
inu um útskýringu sveitarstjórnarlaga
vísað til landshöfðingjans. - 15. júlí
12. fundur. Önnur umræða um lög-
gildingu Vestdalseyrar, vísað til þriðju
umræðu án nefndar, og sömuleiðis launa-
máli Jóns Sigurðssonar. Þriðja umræða
um þorskanetalagnir; frumvarpið sam-
þykkt óbreytt með 16 atkv. gegn 3.
Bænarskrá um fiskiveiðafjelag Snæfell-
inga fjell með 11 atkv. gegn 11.
- 16. júlí 13. fundur. Fyrsta umræða
um, breyting á vegalöggjöfinni og nefnd
kosin: Jón Sigurðsson, sira Páll Pálsson,
Guðmundur Ólafsson. Fyrsta umræða
um tollmálið 17.júlí, 14. fundur fyrsta
umræða um frumvarp til útrýmingar
fjárkláða; sömuleiðis um komustaði póst-
skipsins; sömuleiðis um ályktun viðvíkj-
andi skattamálinu. Nefnd í það kosin:
Þorsteinn Jónsson, Jón Sigurðsson, sira
Páll Pálsson, Þórður þórðarson, Hjálm-
ur Pjetursson. Önnur umræða um land-
skuldargjald á Vestmannaeyjum 19. júlí
15. fundur. Þriðja umræða um breyt-
ing á póstlögum, samþykkt. Önnur um-
ræða um birtingu laga, frumvarpinu vís-
að til þriðju umræðu. Þriðja umræða
um heiðurslaun handa Jóni Sigurðssyni,
samþykkt. Tollmálinu vísað til nefndar
er áður var kosin. Önnur umræða um
breyting á lögum um fiskiveiðar og kosin
nefnd: Einar Ásmundsson, Snorri Páls-
son, Einar Guðmundsson - 20. júlí 16.
fundur. Þriðja umræða um löggilding
Vestdalseyrar, samþykkt; fyrsta um-
ræða um jarðir kirkna o. s. frv. vísað
til annarar umræðu. Fyrsta umræða um
læknaskóla, nefnd kosin: B. Sveinsson,
H. Friðriksson, Gr. Thomsen. Frum-
varp um lóðargjald í Rvík, flutningsm.
H. Kr. Friðriksson, málið fellt. Uppá-
stunga um birtingu frumvarpa.
(Framhald).
- í Ísafold II. 11. 12. hefur herra
búfræðingur Sv. Sveinsson svarað grein
þeirri, sem jeg hafði ritað viðvíkjandi
ritgjörð hans í Víkverja í fyrra sumar,
og sem prentað er í nefnds blaðs II. 2.
- Svar þetta virðist mjer lýsa fremur
kappi höf. að verja mál sitt með ein-
hverju móti, en löngun hans að leita
þess, sem sannast muni og rjettast. Jeg
skal nú ekki eyða fleirum orðum um
það, heldur gefa lesendum Íslendings
- því lesendur Ísafoldar munu vera
orðnir fullþreyttir á staglinu úr okkur
Sveini - stuttorða bendingu viðvíkjandi
því, sem við Sveinn höfum átt orðakast
um, og vona jeg að þeir sem stunda
landbúnað lesi fáyrði þessi leiðindalaust.
Við erum báðir á einu máli um
það, að sveitabóndanum ríði í búnaðar-
legu tilliti mjög mikið á því, að leggja
alla stund á grasrótina á ábýlisjörð
sinni, og sjer í lagi á því að fá túnið
sem bezt og fljótunnast með því að
sljetta þýfið í því. En okkur ber á
á ímilli í því, að jeg segi að sje ervið-
ara að koma þessu í verk og það kosti
meira með þeim verkfærum, sem vjer
ennnú höfum heldur enn hann hyggur.
Ný reynzla næstliðið vor hefur sýnt
mjer fram á, að eptir þeim daglaunum,
sem vjer þar vestra verðum venjulega
að gefa verkamönnum í fæði, kaupi og
verkfæratillagi og samkvæmt því, sem
meðalmenn afkasta við túnasljettun, þá
fáist dagsláttan í túni ekki einu sinni
sljettuð fyrir 90 rd., eins og jeg hafði
áður vikið á, heldur veiti ekki af allt
að 225 krónum, til að fá hana sljettaða,
enda þótt sljettunin sje ekki sjerstökum
vandræðum bundin.
Við erum sammála um það, að taðan
þurkuð og hirt sje mikilsverð. En hann
hyggur að hún sje ekki eins mikils virði
og jeg ætla hana. Jeg skal nú ekki
framar keppa um það, hver okkar hafi
rjettara fyrir sjer, en á það vona jeg,
að allir góðir búmenn fallist, að það sje
skaði fyrir búið að selja töðu af jörð-
unni, þótt hátt verð bjóðist enda banna
lög og landsvenja það. Þó að svo kunni
að vera, að einhverjum, er hugsar um
að selja töðu, finnist eða reiknist, að hann
hafi hag af því að selja töðuhestinn, er
vegur 160 pund fyrir 4 krónur eða minna
verð, þá hefur hann í búnaðarlegu til-
liti talsverðan skaða af því, eigi hann
kýr eða ær, sem hann getur fóðrað á
töðunni og haft meðalarð eða betri af.
Um leið vil jeg enn að nýju taka það
fram, að sje taðan vel þurkuð, og verjist
hún að öllu leyti vel í hlöðu eða hey-
stæðu, þá ljettist hún ekki mjög mikið,
og engan veginn til helminga. Jeg hefi
að vísu aldrei vegið töðu í hlöðu og úr,
en jeg hefi nákvæmt talið heyhestana,
sem í hlöðuna hafa verið látnir, og haft
áætlun um vextina á þeim; sömuleiðis
hefi jeg haft eptirlit á því, hvað margir
heymeisar, og hvað mikill heyþungi í
þeim, hafa verið úr hlöðunni teknir.
Jeg gat trúað því, að taða ljettist í hey-
stæðu frá tíunda til fjórða parts eptir á-
stæðum, en ekki meir.
Höf. dregur enn sem fyrri mikinn
efa á það sem jeg segi um mjólkurhæð
kúnna hjer á landi. Reyni þeir sem
reyna vilja, og slíti svo þrætnina milli
okkar. Í næstliðnum fardögum var jeg
búinn að búa í 30 ár, og hefi jeg í öll
þau ár skrifað upp hvað hver og ein
kýr, og þær eru víst orðnar 60 eða
fleiri, hafði mjólkað um árið. Reynsla
fyrri ára búskapar míns sýndi að með-
alkýrnyt um árið er 1560 pottar, en
síðar hefi jeg bæði af reynslu og eptir-
spurn sannfærst um, að þetta væri of
lágt meðaltal þar sem jeg þekkti til, og
að 1850 pottar um árið mætti heita
meðalkýrnyt. Hvað hún yrði, þegar
tekið væri meðaltal af mjólkurhæð
allra kúa á Íslandi, um það get jeg
ekkert fullyrt.
Þegar til verðlagsins á mjólkinni kem-
ur, sýnist enn nú sitt hvorum. Margra
ára reynsla hefur sannfært mig um það,
að 100 pottar af kúamjólk, sem ber-
ast í bú manns, sje fullkomið 20 ál.
gyldi í öðrum matvælum og því 12 til
14 króna virði. Jeg gjöri mig svo djarf-
an að segja, að það kenni meira en
meðalálags af sjálfum sjer hjá líttreynd-
um únglingi í sveitabúskap, þó að hann
beri búfræðingsnafn, þegar hann í þessu
efni þrætir við þá, sem bæði hafa ept-
irtekt og reynslu fyrir sjer. Í höndlun
ráðdeildarsamrar búkonu má kúamjólkin
heita ein hin ágætasta búbót ekki ein-
asta í tilliti til matarbóta, heldur og svo
til matardrýginda. Höf. hefur það eptir
efnafræðingi Dr. Ol. Hammarsten, að 2
pund af feitu kjöti 2 pd af mögru kjöti
og 2 pund af matbaunum verði að nær-
ingarefni til móts við 11 potta nýmjólk-
ur, og eigi því mjólkin ekki að vera
dýrari heldur en þetta. Væri nú um
engin önnnur matvæli á Íslandi að tala,
en kjöt með matbaunum og mjólk, þá
ljeti þetta dæmi sig heyra; en hjer eru
margar fleiri og dýrari matartegundir,
sem geta tekist í samanburð við nýmjólk-
ina. Með þessu dæmi getur höf. því
ekki sannað það, sem hann ætlaði að
sanna.
Í niðurlagi greinar sinnar beinist
höf. að mjer með því orðalagi sem jeg
kalla getsakir og enda meiðyrði. Af
slíku hefur hann mestan vansóma sjálfur.
Jeg lasta ekki verzlunarfjelögin, þó að
jeg eptir minni sannfæringu álíti Sveita-
bóndanum það hollara, að verja efnum
sínum fremur til þess, að bæta tún sitt,
heldur en að selja þau í óvissa veltu,
og samkvæmt stöðu sinni ætti búfræð-
ingurinn að vera á sama máli og jeg.
Um þetta vil jeg ekki fara fleiri orðum,
og kveð svo búfræðinginn minn í kær-
leika, og vildi gjarnan óska, að geta sjeð
hann heima hjá mjer til að geta borið
undir hann eitt og annað í búfræði eða
hagfræði, þó að við verðum ekki altjend
á eitt sáttir. G. E.

- Þann 29. f. m. tóku burtfararpróf frá
lærða skólanum í Reykjavík :
1. Magnús Andrjesson frá Urriðafossi,
fjekk. 1 eink., 93 stig
2. Friðrik Petersen frá Færeyjum - 1. - 93 -
3. Skapti Jónsson, úr Reykjavík ;- 1. - 85 -
4. Helgi Guðmundsson úr Rvík - 2. - 75 -
5. Grímur Jónsson frá Gilsbakka - 2. - 74 -
6. Árni Jónsson úr Reykjavík . - 2. - 70 -
7. Þorvaldur Thoroddsen úr Rvík - 2. - 57 -
8. Franz Siemsen úr Reykjavík - 2. - 57 -
9. Gestur Pálsson frá Mýrartungu- 2. - 49 -
10. Jóhann Lúther Sveinbjarnar-
son frá Skáleyjum á Breiðafirði
(hann hafði lesið utan skóla) - 1. - 82 -
Um Jónsmessuleytið var haldið nýsveina-
próf við lærða skólann í Reykjavík, og voru
þessir nýsveinar teknir inn í skólann.
Í 2. bekk:
Jónas Jónsson, frá Tunguhálsi í Skagafirði.
Í 1. bekk:
1. Ólafur Einarsson frá Hítarnesi í Ísafjarðars.
2. Steingrímur Stefánsson frá Görðum á
Álptanesi.
3. Bogi Thorarensen Melsteð, frá Klaustur-
hólum.
4. Einar Hjörleifsson frá Goðdölum.
5. Benidikt Bjarnason frá Ísafirði.
6. Lárus Jóhannesson frá Enni í Skagafirði.
22. f. m. tóku þessir stúdentar próf í
forspjallsvísindum við prestaskólann :
1. Sófonías Haldórsson hlaut eink. ágætl.
2. Guðmundur Helgason - - dável +
3. Janus Jónsson . . - - dável
4. Sigurður Jensson . - - vel +
5. Jónas Bjarnarson . - - vel +
ÚTLENDAR FRJETTIR.
Ráðgjafaskipti eru orðin í Danmörku.
Forseti hins nýja ráðaneytis heitir Estrup;
hefur hann fjárstjórn ríkisins á höndum;
Fischer hefur á höndum kirkju- og kennslu-
málin ; Skeel innanríkismál; Moltke greifi ut-
anríkismál, Nellemann dómsmálin. Hinn
síðastnefndi er einnig ráðgjafi fyrir Ísland.
- Þorskveiðar í Norvegi hafa heppnast í
ár með langmesta móti. Í kringum Lofoten
23 Milliónir; frá Norðurmýri fiskuðust 3 1/2
millión, og frá Mandal fiskuðust 775,000
þorskar (hjer um bil 3 sinnum meir en í
fyrra). Frá Finnmörk er talið að veiðzt hafi
16 3/4 millión af þorskum í ár; er það einni
millión minna en í fyrra, en ekki hefur þar
veiðzt eins vel (að undanteknu árinu í fyrra),
síðan 1867.
- Seint í maímánuði síðastl. var mikill
jarðskjálfti í Litlu-Asíu. Mörg þorp hrundu
til grunna, og meir en 2000 manna fórust.
- Á tímabilinu frá 13.-19. maí þ. á. voru
í peningasmiðjunni í Kaupmannahöfn slegnir
eptirfylgjandi peningar: 215,000, 1 eyris-
peningar; 85,000 2 aura peningar, 120,000
10 aura peningar, og 88,462 krónupen-
ingar.
- Eins og kunnugt er af blöðum vorum,
barst öskufallið í vor hjeðan af Íslandi úr
eldgosinu fyrir austan, og yfir til Noregs.
Norskur maður hefur reiknað út, að askan
hafi farið 10 mílur á klukkutíma. Hann seg-
ir, að þar sem þrumur og eldingar hafi verið
samfara eldgosinu, þá sje þetta vottur um,
að þar hafi verið mikill loptstraumur, sem
hafi leitað upp á hina efri loptgeima, og hafi
þar tekið við nýr loptstraumur, er hafi borið
öskuna með slíkum hraða til Noregs.
- þann 9. apríl þ. á. brann mestur
hluti bæjarins Oshkosh í Wisconsin. Húsin
í bænum voru flestöll byggð af trje, og greip
eldurinn því svo fljótt um sig, að 2 klukku-
stundum eptir, að kviknaði i bænum, stóð
hann allur í björtu báli. Skaðinn er metinn
á hjer um bil 2 milliónir dollars, og meir
en 500 «Familíur» urðu húsnæðislausar.
400 hús brunnu til kaldra kola.
- Snemma í maí þ. á. dó maður einn í
Parísarborg, 109 ára gamall. Hann var
fæddur 16. marz 1766. Nafn hans var
Friðrik Waldeck. Hann var dáti undir for-
ustu Napoleons 1. Hann var einn af þeim,
sem sátu um borgina Touloouse forðum, og
hann fór með hinum frakkneska her til
Egyptalands. Hann var pentari, og hafði
numið þá list af hinum nafnkunna pentara
Davíð. Hann var svo ern, að árið 1869
(103 ára gamall) gjörði hann tvö málverk, er
hann ljet á málverkasýningu í Parísarborg.
- Undir próf á háskólanum í Kaupmanna-
höfn hafa eptirfylgjandi Íslendingar gengið
í vor:
Kristján Jónsson frá Gautlöndum, tók
embættispróf í lögfræði, og fjekk l. einkunn;
einnig tók embættispróf í lögfræði Sigurður
Jónsson, fóstursonur Jóns riddara Sigurðs-
sonar í Kaupmannahöfn, og fjekk 2. ein-
kunn.
Próf í forspjallsvísindum tóku þessir:
Guðmundur Þorláksson, ættaður Skagafirði,
fjekk eink. ágætl.
Einar Thorlacius frá Saurbæ
í Eyjafjarðarsýslu - - dável
Ásmundur Sveinsson, ættaður
úr Múlasýslu - - dável
Sigurður Sigurðss., frá Hjörtsey - dável
Moritz Haldórsson, úr Rvík - - vel.
Undir embættispróf í dönskum lögum gekk
Guðmundur Pálsson, fyrverandi skrifari hjá
amtmanni B. Thorberg; hlaut hann beztu
einkunn.
PÓSTSKIPIÐ.
- Póstskipið «Diana» hafnaði sig hjerað
kvöldi hins 18. þ. m. Með því komu þessir
farþegjar: Fröken Þóra Pjetursson, fröken
Anna Melsteð, kandidat í læknisfræði Bogi
Pjetursson, kand. philos. Hallgrímur Melsteð.
Guðmundur Pálsson, examinatus í lögfræði.
Kristján Jónsson, kand. i lögfræði, Proppe
bakari; auk þessara komu nokkrir Englendingar
er ætla að ferðast hjer um land.
- Meðal þeirra, er sigldu hjeðan til Kaup-
mannahafnar með póstskipinu seinast (17. f
m.) var gestgjafi N. Jörgensen úr Reykjavík.
Ætlaði hann að eins snögga ferð til Hafnar
í verzlunarerindum, og ætlaði hann sjer að
koma hingað aptur með þessari ferð. En
daginn eptir að hann kom til Kaupmanna-
hafnar, var hann að aka í vagni á götu þar,
og sá mann, er gekk fram hjá vagninum, og
sem hann þurfti að tala við. Vagninn fór
ekki hart, og stökk Jörgensen niður úr vagn-
inum, til þess að tala við manninn, en varð
fótaskortur, og datt svo, að vagninn ók yfir
hann, og marði alveg í sundur annan hand-
legg hans, og skemmdi hann mjög á höfð-
inu. Læknishjálp var þegar fengin, og var
handleggurinn tekinn af honum; andaðist
hann að tæpum sólarhring liðnum frá því,
að slysið varð. Rænu hafði hann að mestu
leyti fram í andlátið.
Það er mikil eptirsjón í Jörgensen, því
hann var mesti atorkumaður, hjálpfús og
- í stuttu máli - hinn bezti drengur.
- Slysför. Bátur týndist fyrir skömmu
frá Skarði á Skarðsströnd með 4 mönnum ;
var einn þeirra Ebenezer, elsti sonur Krist-
jáns sál. kammeráðs á Skarði. Voru þeir
að vitja um selanætur. Ebenezer var fyrir-
vinna hjá móður sinni, og var duglegur
maður og vinsæll.
- Við síðustu fjárskoðun í Ölveshreppi er
mælt, að allt fje þar innanhrepps hafi reynzt
heilbrygt, og engin kind hafi þar fundizt með
svo miklu sem kláðavotti - nema ein, og
hún er sögð að hafi verið úr Grindavík.
Ljótt er, ef satt er! hvar er þá heimapöss-
unin? hvernig er vakað yfir að lögunum sje
hlýtt? og er það satt, alþingi ætli að ala
kláðann enn þá? Ekki er von að samtök
sjeu á marga fiska hjá oss Íslendingum í
öðrum efnum, þegar vjer enn þá eptir 20
ár getum ekki orðið samtaka í að útrýma
þessari þjóðarskömm og þessum þjóðaranda.
Vegurinn til þess að útrýma honum liggur
opinn fyrir; reynslan er búin að sýna hann,
og hún bendir skýrt á hann; en sumir þurfa
að gjöra sig merkilega; sumir aptur eru of
þráir til að játa villu sína, þótt þeir sjái
hana; þess vegna geta ekki fengizt samtök
í þessu áríðandi máli. Reynslan er þó búin
að sýna, að lækningar eru ekki einhlýtar til
að útrýma kláðanum, eða hversu mörg ár á
hún að þurfa til þess að sýna það? eru 20
ár ekki nóg til þess? er ekki kláðinn búinn
að kosta landið nóga peninga? Þau ógrynni,
sem ómögulegt er að telja? Á að hlífa leng-
ur þessum fáu hreppum, sem vitanlega hafa
um mörg ár verið gróðrarstía fjárkláðans?
Ef vort nýja löggefandi alþingi ekki afræður
niðurskurð á hinu grunaða og kláðasjúka
svæði, þrátt fyrir þrákjálkana og þessa í-
mynduðu spekinga, þá heimilar það fjárkláð-
ann með lögum, og þá er vel byrjað; þá
veitir það trössunum sigur yfir þrifnaðar-
mönnum og hinum atorkusömu, og leggur
hinn þyngsta toll á landið, sem hugsanlegur
er eptir vorum kringumstæðum.
Allir landsmenn setja nú von sína til
hins nýja alþingis um það, að það gjöri þær
ráðstafanir, er dugi, til að útrýma kláðanum,
það er mögulegt, að vera búinn að rann-
saka takmörk kláðasvæðisins innan hausts.
Skyldi alþingi þrátt fyrir alla undangengna
reynslu enn þá ráða af að halda áfram lækn-
ingakákinu? Það væri illt, að geta ekki sagt
alþingi þá að ábyrgjast gjörðir sínar í því
efni gagnvart landsmönnum; en bæði munu
ekki lög standa til þess; enda mundu al-
þingismenn allir til samans ekki vera borg-
unarmenn fyrir þeim skaða, sem þeir með
slíkri ráðstöfun mundu leiða yfir landið.
(Aðsent).
Hvernig stendur á þessum tveimur skild-
ingum, sem kaupmenn vorir eru vanir að
gefa langferðamönnum fyrir ullarpundið, fram
yfir það, sem þeir gefa nærsveitamönnum?
Það er nú að vísu kallað, að þeir gefi þessa
2 sk., en bæði vitum vjer, að í kaupum og
sölum er ekki vant að gefa, svo vitum vjer
og, að kaupmenn vorir muni einhverstaðar
taka þessa 2 sk. aptur. Þegar maður spyr
langferðamennina, sem koma hjer í kaup-
staðinn, um það, hvernig standi á þessum 2
sk., þá segja þeir, að sjer beri þetta gjald
í flutningskaup. Þetta kenna kaupmenn þeim
til þess að sætta nærsveitamennina við það,
að hann skuli fá minna verð fyrir jafngóða
ull, heldur en t. a. m. austanmenn. Það ligg-
ur þó í augum uppi, að til þess að geta
borgað austanmönnum þessa 2 sk. uppbót
eða ferðakostnað, eða hvað það nú er kallað,
hljóta kaupmenn að gefa nærsveitamönnum
2 sk. minna fyrir ullina, en þeir ella hefðu
gjört, því vjer skulum ætla, að þeir gefi ekki
austanmönnum 2 sk. fram yfir það, sem þeir
sjálfir geta staðið sig við. Það liggur einnig
í augum uppi, að kaupmenn muni ekki ætla
sjer að bera þann skaða, sem hver og einn
bóndi kann að hafa af því, þótt hann búi á
þeim stað, sem gjörir honum kaupstaðar-
ferðina örðugri, en hinum, sem nær býr.
Nú fær austanmaðurinn útlendu vörurnar hjá
kaupmönnum með eins ódýru verði, eins og
nærsveitamaðurinn, þó hann fái ullina betur
borgaða. Þessi svo kallaði «ferðakostnaður»
er sjálfsagt lagður á útlendu vöruna, eða
vjer skulum ætla það, svo að þær verða þeim
mun dýrari; í þeim kostnaði verður nær-
sveitamaðurinn einnig að taka þátt, svo að
auk þess, sem hann fær minna fyrir ullar-
pundið, en austanmaðurinn, verður hann
einnig að taka vöruna í móti dýrari, sökum
þessa ferðakostnaðar austanmannsins. Þegar
nú ullinni er troðið í poka hjá kaupmann-
inum, þá fer jafngóð ull frá austanmannin-
um í sama pokann saman við jafngóða ull
frá nærsveitamönnunum, og kaupmaðurinn
fær jafnt fyrir hvert pund í pokanum, þar
sem hann selur ullina, hvort sem ullin er
að austan eða úr nærsveitunum. Mun ekki
sökin vera sú, að kaupmenn kaupi austan-
mennina til að koma hingað með vöru sína,
Á KOSTNAÐ NÆRSVEITAMANNANNA?
En hvernig gengur með saltfiskinn? Þar
er það nú enn þá kámugra. Vjer skulum
taka til dæmis, að einn maður suður í Vog-
um, annar af Álptanesi, og þriðji búsettur í
Reykjavík leggi inn saltfisk til sama kaup-
mannsins í Reykjavík, og skoða, hversu
hart og óréttvíslega Reykvíkingurinn er leik-
inn í þeim viðskiptum. Kaupmaðurinn sendir
vöruskip sitt suður í Voga til að sækja fisk-
inn. Með skipinu sendir hann skiptavini
sínum vörur þær, er hann vill hafa fyrir
fiskinn. Skip kaupmannsins má, ef til vill,
bíða vikum saman syðra eptir fiskinum, og
sjá það allir, hvort þetta muni ekki kosta
kaupmanninn ærna peninga. Þegar nú skip
hans loksins er komið til Reykjavíkur úr
þessum leiðangri, þá er fiskinum skipað upp,
og hann er allur sorteraður, og sólað af hon-
um það, sem sóla þarf, og er það opt mikið.
því fiskur þaðan að sunnan úr Strandar-
hreppi er að öllum vanda í talsvert verri
verkun, en fiskur bænda hjer a Innnesjum.
Kaupmenn munu að tiltölu fá miklu minna
af Spánarfiski úr sunnanfiskinum, en úr Inn-
nesjafiskinum. Það, sem þeir hafa fyrir sunn-
anfiskinum fram yfir það, sem þeir hafa
fyrir fiski Reykvíkingsins, sem leggur sinn
fisk inn á skálina hjá þeim kaupmanni alveg
kostnaðarlaust, er: skipaleigan, uppskipun
hjer, erfiði við að sóla fiskinn, og þar af
leiðandi undirvigt undir Reykvíkingsins. Fær
þá ekki Reykvíkingurinn meir fyrir sína vöru,
en Vogamaðurinn? Nei, það bíður og lætur
sig; gott ef hann fær eins. Þó kemur Álpt-
nesingurinn með fisk sinn til kaupmannsins.
Hann hefur þó góða vöru að bjóða, en hann
fær svo og svo mikið á skpd í flutningskaup,
svo sem 12, 16, 20, 24 sk., allt eptir því,
hvað ríkur hann er, því sá ríki fær náttúr-
lega mest, sem von er, því hann þarf þess
helzt við. En er nú rjett af kaupmanninum
að ætla sjer að telja nokkrum manni trú um,
að hann borgi þetta í flutningskaup? Nei,
segi hann heldur hreinan sannleikann, og
hann er, að hann kaupir Álptnesinga til að
leggja inn fiskinn hjá sjer, Á KOSTNAÐ
REYKVÍKINGA OG SELTJERNINGA.
Vjer skulum skoða þetta nákvæmar. Ef
þetta svokallaða flutningskaup væri flutnings-
kaup, þá hefði kaupmaðurinn borgað skip-
leiguna, og mætti því láta í það vörur fyrir
sjálfan sig aptur suður á Álptanes; en ætli
Álptnesingurinn þakkaði ekki fyrir það? Hann
þarf sjálfur að gjöra ferðina til að nálgast
nauðsynjar sínar úr kaupstaðnum. Hvaðan
tekur þá kaupmaðurinn þennan kostnað, sem
flýtur af því, að halda úti skipi til að sækja
sunnanpóstinn, af öllu því erfiði og kostn-
aðarauka, sem sunnanpósturinn bakar hon-
um, og til að borga hinum þetta svokallaða
«flutningskaup»? Allt þetta verður kaupmað-
urinn eðlilega að leggja á «umsetninguna»
(eða á hinar útlendu vörur), og verður því
Reykvíkingurinn að sínu hlutfalli að borga
fyrir það, að sunnanmönnum sjeu fluttar
vörur þeirra heim í hlaðið; fyrir það, hversu
illa vandaður fiskur þeirra er, og fyrir það,
að Álptnesingar verði áunnir til að skipta
við Reykjavíkurkaupmenn. Er þetta sann-
gjarnt? Nokkrir skiptavinir.
DAUÐA-MERKI.
[Eptir Harper's Monthly». Af J. Ól.]
»Dr. Hugo Magnus, aðstoðarlæknir við
«spítalann í Breslau, fer því fram, að eigi
«þurfi annað, en að binda fast með streng-
«snúru um einhvern fingurinn, til að sjá,
«hvort maður, sem menn ætla dauðann, sje
«örendur í raun og veru Ef líf leynist með
«manninum, tekur brátt að roðna sá hluti
«fingursins, er fyrir framan bandið er, og
«eykst liturinn smám saman og verður dökk-
«rauður og síðast fjólu-blár (helblár); aptur
«á móti heldur skinnið fyrir ofan umbind-
«inguna sjer hvítt og breytir eigi lit. Þetta
«er auðskilið, því að ef nokkur umrás er á
«blóðinu, þá hindrar umbandið blóðið frá
«að streyma til baka aptur gegnum blóðæð-
«arnar, þar sem þó slagæðarnar samtíða
«færa það fram til blóðkeranna».
Ráð þetta er svo auðvelt, að því má á-
vallt viðkoma; enda virðist það all-óbrigðult.
 Þorvarður Kjerúlff er settur læknir í
Húnavatnssýslu.
AUGLÝSING.
- 17. þ. m. hefur týnst á götum Reykja-
víkur 1 eyrnalokkur úr gulli, kræktur en ekki
á hjörum; finnandi er beðinn að afhenda
hann ritst. þessa blaðs, mót sanngjörnum
fundarlaunum. Ritstj. geymir þann vísa lokk til
samanburðar.
- Leiðrjetting : Stúlkan, sem var nefnd
Guðríður í næsta blaði hjer á undan og sem
druknaði á Leiguskipinu, hjet Guðný frá
Garðhúsum í Leiru.
Eigandi og Ábyrgðar.: Páll Eyúlfsson.
Prentaður í prentsmiðju Íslands. E. Þórðarson.
