ÍSLENDINGUR.
(18 arkir). Árgangurinn kostar 2 krónur á Íslandi; í Danmörku og Englandi 2 kr. 50 aura, í Vestur-
heimi 3 kr., sem borgist fyrir síðasta júlí þ. á.
Nr 25-26.
14. okt.
1. ár 1875.
Þann 1. og 2. dag þ. m. var hald-
ið nýsveinapróf við hinn lærða skóla.
Undir próf þetta gengu þessir:
1. Jón Magnússon, frá Skorrastað í Suð-
ur-Múlasýslu;
2. Þorvaldur Jakobsson, frá Reyni-
völlum;
3. Árni Finsen, úr Reykjavík;
4. Arnór þorláksson, frá Tjörn á Vatns-
nesi;
5. Friðrik Jónsson, úr Reykjavík;
6. Ólafur Ólafsson, úr Hafnarfirði;
7. Halldór Jónsson, frá Bjarnastöðum í
Bárðardal.
8. Halldór Björnsson frá Eyjólfsstöðum
í Þingeyjarsýslu.
9. Páll Björnsson frá sama bæ.
Allir þessir nýsveinar settust í 1.
bekk.
- Af þeim, er í vor tóku burtfar-
arpróf frá lærða skólanum, ganga þessir
á prestaskólann:
Magnús Andrjesson, Skapti Jónsson
og enn fremur gengur á prestaskólann,
Einar Vigfússon, sem verið hefur heima
eitt ár.
- Á læknaskólann ganga í ár, auk
kinna gömlu, þessir:
Árni Jónsson, Helgi Guðmundsson,
Grímur Jónsson og Hallgrimur Melsteð
kand. philos.
Utan fóru í sumar:
Thorvaldur Thoroddsen, Friðrik Pet-
ersen, Franz Siemsen og Gestur Páls-
son til ýmissa iðkana.
- Gufuskipið Queen kom hingað
aptur frá Edinborg þann 14. þ. m.
Á leiðinni út hafði það fengið harða
útivist, og af þeim 300 hestum, sem það
fór með hjeðan þ. 7. þ. m., drápust því
nær 50 á leiðinni út, mest af þrengsl-
um og andrúmsleysi í skipinu. Það fór
aptur hjeðan þann 21. f. m., og hafði
þá meðferðis 260 hesta.
- Eldgosið og öskufallið í Múlasýsl-
um hefur gjört minni skaða en á horfð-
ist, þótt hann sje afarmikill. Megn
grasbrestur hefur verið í sumar alstaðar,
þar sem askan hafði fallið yfir, og frjezt
hefur, að bændur þar muni neyðast til
að lóga mjög miklu af skepnum sínum,
sókum fóðurskorts. Með gufuskipinu
Queen frjettist, að Englendingar væru
búnir að skjóta saman afarmiklu fje til
líknar þeim, er tjón hafa liðið af eld-
gosinu. Fyrir þetta fje, sem, þegar sein-
ast frjettist, var orðið samtals rúmar
40,000 krúnur, voru Englendingar búnir
að kaupa matvöru, og fóður handa fjen-
aði, og voru þeir búnir að taka gufu-
skip á leigu, er færa átti gjafir þessar
til Austfjarða. Einnig hefur talsverðu
fje verið skotið saman, í sama tilgangi,
bæði í Danmörku og Noregi.
- Þann 22. f. m. kom gufuskipið
Concordia til Hafnarfjarðar. Skip
þetta á heima i Aalesund í Npregi;
nú kom það frá Stettin, og hafði það
í leiðinni komið við í Kaupmannahöfn.
Frá Kaupmannahöfn og að Garðskaga
var það í 5 1/4 sólarhring. Það tók salt-
fisk frá Knudtzons verzud í Hafnarfirði,
og kom síðan hingað til Reykjavíkur
þ. 2. þ. m. Hjer á það að taka salt-
fisk hjá ýmsum kaupmönnum, og fara
síðan með farm sinn til Bergen.
- Veðurátta hefur verið mjög rign-
ingasöm hjer syðra á þessu hausti;
haustlestir hafa verið allfjörugur hjer
í kaupstöðum, þó hefur það fjör mest-
megnis verið fjólgið í því, að margir
hafa sótt í kaupstaðina, en mörgum
þykir, sem ekki sje margt að sækja
þangað. Afli úr sjó er enginn, er telj-
andi sje, á þessu hausti; úr öllum veiði-
stöðum, fjær og nær, heyrðist það sama,
enginn fær neina björg.
- Verzlunarfjelögin fyrir norðan og
vestan (Grafarós, Skagaströnd, Borðeyri,
Flatey og Stykkishólmi) hafa tekið á
leigu stórt gufuskip, 190 lesta að stærð.
Það kom til landsins um miðjan f. m.,
og færði allskonar vörur til allra þess-
ara staða; svo var til ætlað, að það ætti
að fara aptur snemma í þessum mánuði
til Englands með lifandi sauðfje og hesta,
og ýmsar aðrar vörur, og koma svo apt-
ur frá Englandi um hæl, og sækja ann-
an farm. Það er auðvitað, að eina ráðið
fyrir Íslendinga, til þess að flytja út
lifandi sauðfje og hesta, er það, að fá
til þess gufuskip. Það er mikið í ráð-
ist, að taka á leigu svo stórt og dýrt
skip, en með góðum samtökum frá fje-
lagsmanna hálfu verður gufuskipsleiga
engu dýrari en seglskipaleiga. Fjelögin
hafa með þessu sýnt mikla framtakssemi
og dugnað, og óskum vjer að þeim heppn-
ist vel þessi fyrsta tilraun; misheppnist
hún, er hætt við, að menn ekki vogi
að reyna aptur, en það er það ranga.
Oss Íslendingum hættir of mikið við, að
leggja árar í bát, ef fyrirtæki vor ekki
takast sem bezt í fyrsta sinni. Það er
slæm regla, og allt mælir móti henni.
- Ritari Jón Jónssson hefur verið á
ferð um þessar mundir, þar sem hann
er „skipaður lögreglustjóri til uppræt-
ingar fjárkláðans í suðurhluta Gullbringu-
sýslu, í Selvogi og í Út-Ölfusinu inn
fyrir Hjallahverfið“. Vjer tökum hjer
kafla úr auglýsingu hans hjer að lút-
andi: „Samkvæmt fyrirmælum lands-
höfðingja í auglýsingu 30. f. m. (stjórn-
artíð. B, 59) mun jeg sjálfur koma til
nefndra rjetta, en sem fyrst þar eptir
mun jeg eptir skipun amtmanns hefja
umreið um umdæmi mitt, til að sjá um,
að ekki verði settar fleiri kindur á vet-
ur, en fjáreigendur hafa hús fyrir og
hey um 5 vikna tíma, og geti baðað að
minnsta kosti 3svar sinnum með 14 daga
millibili. Jeg mun þá um leið með ráði
bænda segja fyrir um, hvenær hin fyrsta
böðun eigi að fara fram, og hverjir
skuli vera baðstjórar í baðsveitum þeim,
sem hreppnum mun skipt í. Jeg tel
það vafalaust, að bændur muni sjálfir
sjá það sinn hag, heldur að lóga kind-
um þeim, sem fyrir veturnætur finnast
með kláða, en að taka þær þá þegar á
innigjöf, eður á annan hátt koma á hin-
um sterka aðskilnaði frá öðru fje, sem
lögin fyrirskipa. Skyldu þeir af eigin
hvötum, og þó þeir hafi hús og hey
handa kindum sínum, vilja gjörskera
hjá sjer, mun sjálfsagt ekkert því til
fyrirstöðu af hálfu lögreglustjórnarinnar.
Loksins skal öllum fjáreigöndum í
fyrnefndu umdæmi mínu hjer með skip-
að, að taka sem fyrst allar kindur sín-
ar í sterka heimagæzlu, kvía,
rjetta, eða hýsa þær á hverri nóttu,
og láta ganga með þeim á hverjum degi.
Fleiri fjáreigendur mega koma sjer sam-
an um, að ráða smala í sameiningu, en
heimagæzlu þessari ber að halda uppi
þangað til kindurnar annaðhvort eru
skornar eða þríbaðaðar, og þar eptir
fundnar alveg heilbrigðar",
Vjer sjáum af þessari auglýsingu
Ritarans, að mikið stendur til, sem vjer
getum ekki annað en verið efablandnir
um, að allar þessar fyrirskipanir nái
hinum fyrirætlaða tilgangi. Vjer erum
hræddir um, að kláðinn gjöri Ritaran-
um eptirreið á umreið hans um um-
dæmi sitt. Fjáreigendum hefur fyr
verið skipuð heimapössun, og hvernig
hefur því verið hlýtt? allir vita, hvern-
ig Grindavíkurfjeð hefur heimsótt Ölfus-
fjeð í sumar, þrátt fyrir alla verði og
heimapössun; fje að sunnan hefur í sum-
ar komist austur, norður og vestur; hafi
menn ekki vitað það fyrri, þá ættu
menn þó að vita það nú, að verðir
og heimapössun eru fánýt til þess,
að útrýma kláðanum. Það er hin mesta
furða, að menn ennþá skuli lifa í þess-
um draumi í eins áríðandi málefni, og
fjárkláðamálið er. Líti menn á þessa
verði, þá er það auðsætt, að þeir geta
ekki veitt tryggingu; það er með öllu
óhugsanlegt, að fáeinir menn verji svo
stórt svæði, sem vörðunum er ætlað.
En það, sem mestri furðu gegnir, er
það, að öll þessi 20 ára gamla kláða-
saga og kláðareynzla skuli ekki vera
búin að kenna mönnum, að verðirnir
veita enga tryggingu, og að heimapöss-
un er lítt möguleg. Þó verður því ekki
neitað, að heldur er kláðanum meir
sinnt nú, en áður hefur verið.
Landshöfðinginn hefur látið út
ganga auglýsingu (dags. 30. ágúst þ. á.),
áhrærandi upprætingu fjárkláðans; hún
er þannig hljóðandi:
„Til upprætingar fjárkláða þess,
sem síðastliðinn vetur gjörði vart við
sig í ýmsum sveitum í millum Hvítánna
í Borgarfirði og Árnessýslu, og sem
óttast má fyrir að kynni að hafa breiðst
út þaðan í sumar, þrátt fyrir verði þá,
er settir hafa verið um hið nefnda svæði,
skipast svo fyrir:
1.
Frá 1. sept. þ. á. og til sumar-
mála næsta árs skulu bannaðir allir
fjárrekstrar og fjárflutningar úr sveit-
um á svæðinu milli Hvítánna í önnur
hjeruð, og eins frá öðrum hjeruðum inn
á þetta svæði. Sömuleiðis skal bannað
á sama tíma, að nytja eður reka fje úr
öðrum sveitum milli Hvítánna til 4 syðstu
hreppanna í Gullbringusýslu og Sel-
vogshreppa, og að reka fje til lífs úr
þessum hreppum í aðrar sveitir á hinu
grunaða svæði milli Hvítánna.
Brjóti nokkur gegn banni þessu,
skal hreppstjóri í sveit þeirri, þar sem
hinar fluttu kindur finnast. skyldur að
kyrrsetja þær, eður arðinn af þeim, til
tryggingar fyrir sektum þeim og máls-
kostnaði, er leitt getur af slíku afbroti,
samkv. 294. gr. hegningarlaganna.
2.
Hreppstjórar í öllum sveitum á
svæðinu millum Hvítánna skulu sem
allra fyrst með aðstoð hreppsnefnda
safna skýrslum um fjárhús og heybirgð-
ir sjerhvers fjáreiganda í hreppnum, og
um tölu kinda þeirra, er hann að áliti
nefndarinnar og hreppstjórans geti haft
til lækningaraðferðar í vetur, og semur
hreppsnefndin um þetta innan septem-
bermánaðarloka þ. á. aðalskrá, í tvennu
lagi. Aðra sendi hún þegar sýslumanni,
en hina á að birta fjáreigöndum við
kirkju, eður á annan hentugan hátt, um
leið og brýnt er fyrir þeim, að þeir,
ef þeir setja fje á vetur fram yfir þá
tölu, sem hreppstjóri og hreppsnefnd
hefur ætlað þeim, eigi það á hættu, að
fje þeirra verði tekið af þeim til lækn-
ingameðferðar annarstaðar á kostnað
þeirra, eður skorið, ef slíkum lækning-
um eigi verður komið við,
3.
Þyki nokkrum fjáreiganda ástæða
til að vefengja áætlun hreppsnefndar-
innar um fjártölu þá, er hann megi
setja á vetur, má hann um það bera
sig upp við hlutaðeigandi lögreglustjóra.
Hreppstjóra ber með hreppsnefnd-
inni að sjá um, að nægileg baðmeðöl
verði fyrir hendi í hverri sveit svo tím-
anlega, að hin fyrsta almenna böðun á
fjenu í hreppnum geti farið fram fyrir
veturnætur, og hin síðasta verið afstað-
in viku fyrir jól. Lögreglustjórum ber,
að svo miklu leyti sem því verður við
komið, að vera viðstaddir við aðalrjett-
irnar í sveitum þeim, sem þeir hafa til
umsjónar á kláðasvæðinu, og skipa þar,
eður sem fyrst eptir rjettir, fyrir um
fjárskoðanir og hina fyrstu böðun á fjenu
í vetur, en allt fje á svæðinu milli Hvít-
ánna ber að baða, að minnsta kosti einu
sinni á vetri þeim, sem í hönd fer.
Um þessar fyrirskipanir sínar eiga lög-
reglustjórar að gefa amtmanni skýrslu,
og ber þeim þar eptir að minnsta kosti
einusinni í mánuði að skýra amtmanni
frá framkvæmdunum í umdæmum sínum.
Í hvert sinn, er fje er skoðað eð-
ur baðað, ber að telja nákvæmlega all-
ar hinar skoðuðu og böðuðu kindur, og
skulu hlutaðeigandi skoðunar eður böð-
unarmenn sem fyrst senda hlutað-
eigandi lögreglustjóra nákvæma skýrslu um
tölu hinna skoðuðu og böðuðu kinda og
ástand þeirra.
4.
Sem allra fyrst síðast innan loka
septembermánaðar þ. á., ber hrepps-
nefndunum að senda sýslumanni tillög-
ur sínar um það, í hve margar bað-
sveitir hreppunum haganlega verði skipt,
og hverjir sjeu færastir til að vera skoð-
unarmenn og baðstjórar. Skipar sýslu-
maður þar eptir, að áskildu samþykki
amtmanns, þessa menn til að vera að-
stoðarmenn hreppstjóra með valdi og á-
byrgð samkvæmt tilskipun frá 5. jan.
1866 og öðrum ákvörðunum.
5.
Í þeim parti af Árnessýslu sem er
fyrir austan hið kláðagrunaða svæði, í
Rangárvallasýslu, Mýrasýslu, Snæfells-
ness- og Hnappadalssýslu, Dalasýslu og
Húnavatnssýslu, skulu sem fyrst eptir
rjettir nákvæmar skoðanir framfara á
öllu fje, og um það samdar skýrslur.
þessar skýrslur ber sýslumönnum í tjeð-
um sýslum að senda hlutaðeigandi amt-
manni sem allra fyrst, og skulu þeir
annast hið nauðsynlega um þessar skoð-
anir".
Það er eins hægt í Íslandi, eins
og hverju öðru landi, að gefa skipanir
er víðast hvar er hægra, en hjer á landi,
að vaka yfir, að skipunum sje gegnt.
Umdæmi ritarans er stórt, og þegar hann er
búinn að vera á einum bæ, til þess að sjá,
hvert menn hlýðnist skipunum hans, þá er
langt þangað til hann kemur á þann bæ apt-
ur. Vjer óskum að allir í hans umdæmi
vildu breyta eptir boðorðum hans, eins þó
hann ekki standi yfir þeim, en allir, sem
veitt hafa kláðanum eptirtekt, og viðgangi
hans þessi 20 ár, sem hann er búinn að
dvelja hjá oss, þeir vita, að heimapössun,
baðanir og allt það, sem nú er fyrirskipað,
hefur verið fyrirskipað áður; allir vita árang-
urinn; hann er enginn, því kláðinn er enn
þá í blóma sínum; en kostnaðurinn, sem
af þessum lækningatilraunum hefur leitt!
Hann er óreiknandi.
Verðir, baðanir, heimapössun, þetta eru
allt falleg orð, láta vel í eyrum og eru fögur
á pappírnum, en þó eru þessi orð í eyrum
allra þeirra, er eiga heilbrigt fje, einhver
hin geigvænlegustu, því allir vita, hvað mik-
ið þau hafa að þýða. Eigum vjer að fara
að telja upp dæmi upp á það, hvernig heima-
pössunin helur verið um hönd höfð víða
hvar? Vjer viljum ekki álasa bændum fyrir
það, þó kind og kind sleppi úr heimahög-
um hjá þeim; oss þykir meiri furða, að
nokkrum detti í hug, að heimapössun geti
átt sjer stað, svo, að nokkur trygging sje af
því. Verðirnir! þeir kosta mikla peninga;
þetta álítum vjer vera þeirra helzta afreks-
verk.
Verða nú þessir lækninga- loptkastalar
nokkru ódýrari fyrir landið, en þótt skorið
hefði verið niður á grunaðasta svæðinu?
Vjer ætlum, að kostnaðurinn við þetta fyrir-
komulag sje svo mikill, að með honum hefði
mátt styrkja margan bónda til niðurskurðar.
Mörgum veitir yfir höfuð að tala örðugt að
skilja ráðstafanir; þær muni ef til vill ekki
vera ætlaðar öllum að skilja, en spá vor er
sú, að allir muni skilja afleiðingar þeirra, þær
sjást að vori. Norðlingar hafa sýnt oss,
hvernig fara á að útrýma kláðanum. Það
er langt síðan að þeir sýndu oss það. Lát-
um nú svo vera, að vjer Sunnlendingar fyrst
um sinn þættumst vita jafnlangt nefi voru,
og álítum oss ekki þurfa að taka upp siði
eptir Norðlingum, en það finnst oss of mikil
deyfð, eða stærilæti, eða hvað það nú á að
heita, að vilja enn þá hafna því eina ráði,
sem hefur sýnt sig ugglaust og hið eina ugg-
lausa til útrýmingar kláðanum. Það liggur í
augum uppi, að seint eða snemma verðum
vjer Sunnlendingar að beita niðurskurði til
útrýmingar kláðans.
Þurfum vjer að kvíða bjargarskorti í vet-
ur? Þannig spyr margur kunningja sinn á
þessum dögum, og þannig spyr margur sjálf-
an sig, en enginn mun voga að kveða «nei»
við þessari spurningu. Síðan um vetrarver-
tíðarlok má telja alveg aflalaust úr sjó; menn
hafa ekkert haft annað við að styðjast, en
daglaun sín á eyrinni; það er stutt yfir sögu
að fara: menn hafa engan stuðning haft af
sjónum allt sumarið. Vetrarvertíðin var góð,
en þó ekki svo góð, sem á horfðist, því fisk-
urinn var svo magur, sem aflaðist, að hann
var 1/3 ljettari á metunum en vanalega. Vjer
höfum heyrt marga kaupmenn segja, að al-
menningur væri skuldugur nú með mesta
móti. Kaupmenn eru sagðir fjarskalega illa
byrgir af allri nauðsynjavöru; eigi höfum
vjer heyrt þess getið, að von sje á neinum
skipum hingað með matvöru, en ef ekki bæt-
ist úr þeim matarskorti, sem sjáanlegur er
hverjum manni, þá er almenningi búin slík
neyð, að langt mun síðan, að slík neyð hef-
ur gengið hjer um garð. Vjer teljum ekki,
þótt póstskipið færi einhverja ögn af mat til
kaupmanna hjer og í Hafnarfirði; það skipt-
ist á svo marga staði, er lítið í sjálfu sjer,
og enginn fær neitt að mun. Vjer efumst
samt ekki um, að hreppanefndirnar hafi gjört
sitt til, að sjá um, að matur sje til handa
þurfamönnum, bæði þeim, sem nú eru, og
sem auðsjáanlega verða, því það leynir sjer
ekki, að ástand fólks yfir höfuð er eitt hið
ískyggilegasta, og margur mun þurfa hjálpar
við, sem áður hefur getað bjargað sjer án
annara hjálpar.
ÚTLENDAR FRJETTIR.
Uppreist sú, er vjer gátum um í síðas
tölublaði voru, að hafin væri í útnorðurfylkjum
Tyrkjalands, einkum Herzegowina,er enn þá
að magnast. Helzta orsök til þessarar upp-
reistar er sú, að kristnir þegnar Soldáns í
Herzegovina þóttust hart leiknir af embætt-
ismönnum hans, einkum tollheimtumönnum.
Tyrkjastjórn er í peningahraki miklu; hver
sem lesið hefur Heljarslóðarorustu, veit,
hvernig fjárhagur Soldáns stóð á þeim dög-
um, og ekki hefur hann batnað síðan. Geng-
ur því stjórnin hart eptir skattheimtumönn-
um sínum í hinum ýmsu hjeruðum, að þeir
sendi sem mest fje til höfuðborgarinnar, og
verða þeir fje, og ástundum fjörvi sviptir, ef
þeir ekki geta fullnægt kröfum stjórnarinnar.
Þeir eru því afarharðir i kröfum sínum, en
hvar sem kristnir menn búa í löndum Sold-
áns, er beitt við þá hinni mestu hörku. í
hinum nyrðstu fylkjum Tyrkjalands búa að
tiltölu flestir kristnir; þessi óáran, sem áður
er um getið, hefur valdið því, að þeim hefur
veitt erfitt að fullnægja skattakröfum Tyrkja,
en Tyrkjar veita enga vægð; nú þóttust
kristnir þegnar Soldáns ekki geta unað þessu
lengur og gripu til vopna í sumar gegn Tyrkj-
um. Hin önnur ríki Norðurálfunnar hugðu
fyrst, að þetta væri uppþot eitt, er hjaðna
mundi af sjálfu sjer, en samkvæmt hinum
seinustu frjettum fer uppreistin fremur vax-
andi en hitt. Mörgum þykir það ódrengi-
legt, að hjálpa kristnum mönnum gegn ofur-
efli Hundtyrkjans, en stjórnendum álfu vorr-
ar þykir varla tilefnið nóg til þess að kveikja
fyrir stríð og styrjöld. Flestir þykjast sjá
það fyrir, að ríki Tyrkja í Norðurálfunni
muni innan skamms hrynja í grunn niður,
því stjórn fer þar öll mjög í handaskolum; en
þegar sú stund kemur, þá eru menn almennt
hræddir um, að ekki muni orðin ein fá skor-
ið úr, hver hljóta skuli lönd Tyrkja. Næst
fyrir norðan þessi uppreistarfylki er Austur-
ríki, en Austurríki þorir ekki að skerast í
leikinn fyrir Prússlandi, og ef bæði þau lönd
gjörðu samband sín á milli gegn Tyrkjum, þá
mundi Rússland vilja hafa hönd í bagga.
Þegar Austurríkismenn og Prússar í sam-
einingu tóku hertogadæmin forðum frá Dan-
mörku, þá fóru þau tvö lönd aptur í ófrið
hvort við annað út af skipunum á þeim litlu
löndum; ef nú stórveldin yrðu samtaka í að
reka Tyrkjann út úr Norðurálfunni, þá mundi
það naumast verða, að þau gætu komið sjer
saman friðsamlega um það, hver hljóta skyldi
Tyrkjalönd, sem er eitthvert hið fegursta og
frjófsamasta land allra í Norðurálfunni.
Á Spáni stendur allt við hið sama.
Báðir eru vígbúnir enn, Karlungar og stjórn-
arherinn, og veitir ýmsum betur. Ef engar
aðrar þjóðir skerast í þennan leik, þá er
ekki fyrir að sjá, hvenær eða hvernig hann
endar. Í dagblaði einu, er Karlungar halda
úti, er komist þannig að orði: «Alphons
konungur hefur þann ráðgjafa, er ekki sje
bófur; dátar hans eru ekki annað en morð-
ingjar; öllum þeim, er aðhyllast Alphons kon-
ung, skal útrýmt með brandi og báli, guði
til dýrðar, því guð elskar Spán, og hann
hefur vanþóknan á, að þetta land hans skuli
vera fallið í hendur slíkra bófa, svikara og
guðleysingja, eins og Alphons-menn eru.
Helztu foringjar Karlunga eru þeir Fabalis
og Dorregaray. Er það ýmist, að þeir bíða
lægra hlut fyrir stjórnarhernum, eða þeir fá
rekið hann af höndum sjer. fá er seinast
frjettist, Ljet Dorregaray ekki á sjer bera,
og vissu óvinir hans jafnvel ógjörla, hvar
hann var; en engum þeirra datt þó í hug,
að hann væri af baki dottinn. Það lítur á
stundum því nær svo út, sem að hershöfð-
ingjar Spánverja leitist við að ala ófriðinn,
í stað þess að kæfa hann; þjóðinn óskar
friðarins, en þeir þykjast þurfa að afla sjer
fjár og frama.
Victoria drottning var í sumar á ferð
á gufuskipi sínu, er heitir Alberta. Leið
hennar lá í gegnum hið mjóa sund, er grein-
ir eyjuna Vhight frá Englandi, og kom þar
lystiskip eitt siglandi á móti henni. Þegar
skamt var orðið milli skipanna, beygði gufu-
skipið af fyrir seglskipinu, eins og reglur eru
til en í því hefur að líkindum eitthvert fát
komið á skipstjórann á seglskipinu, því hann
beygði af í sömu átt og gufuskipið, og varð
seglskipið þannig rjett fyrir stefninu á því,
en svo voru þau nálægt hvort öðru, að gufu-
skipið hafði eigi svigrúm til að stýra aptur
úr vegi; rak það því stefnið á miðja hlið
seglskipsins, sem sökk þegar í stað. þrír
af þeim, sem á seglskipinu voru, fórust, en
hinum var bjargað.
Um miðjan ágústmánuð var verið að
flytja púður og hernaðaráhöld út í herskip
eitt, sem lá á höfninni í Barcellona á Spáni
Eldur kom að púðrinu, og sprakk skipið í
lopt upp, og týndist þar 50 manns á svip-
stundu.
Mánudaginn þ. 23. ágúst síðastl. kom
rússneskt herskip, er nefnist Olaf», til
Kaupmannahafnar. Sama dag, um kvöldið,
urðu menn varir við, kviknað var í skipinu
Á allar lundir var reynt að slökkva eldinn,
og veittu danir alla þá hjálp, er þeim var
auðið, en allt kom fyrir ekki. Var það þá
tekið til bragðs, að gjörð voru göt á botnin
á skipinu, og sjór látinn falla inn, svo það
sökk á 19 faðma djúpi. Nokkrum dögum
seina tókst mönnum að hefja skipið upp
aptur, og var það síðan flutt heim til Kron-
stadt til aðgjörðar.
Hin fljótasta ferð milli Vesturheims og
Norðurálfunnar, er menn vita til, átti sjer
stað í sumar. Gufuskipið «Germanie» fór
frá Queenstown í Englandi þann 30. júlí, og
kom til Saudy Hook í Norðurameriku þann
7. ágúst, og hafði það verið 7 sólarhringa,
23 klukkutíma og 7 mínútur á leiðinni. Vega-
lengdin, er það hafði farið á þessum tíma,
er 2800 (enskar) mílur.
Þjóðólfur (30. f. m.) segir frá hinum
mikla sundmanni Maitiasi Vebb. Maður
þessi synti í sumar frá Englandi til Frakk-
lands. Einu sinni áður hafði hann gjört til-
raun til þessa, en varð að hætta við sökum
óveðurs og andstreymis. En þriðjudaginn þ.
24. ágúst síðastl. reyndi hann aptur, og þá
tókst honum það. Hann fór kl. 12 56' af
stað frá Dover á Englandi, og kom daginn
eptir, kl. 10 41' til Calais á Frakklandi, hafði
hann allt af alla þá tíð verið í sjónum, og
aldrei komið upp í neinn bát eða haft sjer
neitt til hvíldar; en bátar voru honum sam-
ferða, og fjekk hann hressingu stöku sinn-
um. Hann synti þannig í 21 3/4 klukkutíma
í sífellu, og er hann kom á land í Frakk-
landi, var svo af honum dregið, að það varð
að styðja hann, svo hann kæmist inn í næsta
hús. Sofnaði hann þegar, en daginn eptir
var hann alhress. Eptir að Webb hafði unnið
þetta afreksverk, þóttist hver sá mastur mað-
urinn í Englandi, sem gat sýnt sig sem
beztan sundmann, og kvennfólkið fór einnig
að temja sjer þessa list. Ýngisstúlka ein
ensk, að nafni Emily Parker, 14 ára gömul,
synti þannig frá Londonbridge til Blackwall
á einni klukkustund og 35 mínútum, og er
vegalengdin 7 enskar mílur.
Rússneskur maður einn, að nafni Her-
mann, var á ferð í f. m. Kaupmannahöfn.
Hafði hann meðferðis tvö stúlkubörn, annað
fimm ára gamalt, hitt tveggja. Móðir barn-
anna var og með þeim. Hún á heima ná-
lægt Moskwa. Hermann sýndi börn þessi
almenningi fyrir peninga. Það, sem merki-
legt er við þessi börn, er, að þau eru svo
feit, að hið eldra, fimm ára gamla 27 1/2 fjórð-
ungur að þyngd, en hitt, sem er tveggja ára,
1O 1/2 fjúrðungur. Þau eru svo feit, að þau
geta alls ekki gengið. Eru þau látin sitja
á stóli allan daginn, og meðan þau voru í
Kaupmannahöfn, kom daglega múgur og marg-
menni til að skoða þau.
Snemma í f. m. voru nokkur ensk her-
skip á ferð fram með Írlands ströndum. Á
meðal þeirra voru tveir járnbarðar, er nefn-
ast Vouguard og Iron-Duke. Þoka var mikil,
og höfðu því skipin ekki nema helming af
þeirri ferð, er gufuvjelar þeirra gátu veitt
þeim. Vouguard fór á undan, næst kom
Iron-Duke. Allt í einu sáu menn á Vougu-
ard í gegnum þokuna, að stórt seglskip var
fyrir stafni; var þá Vouguard þegar undið
við, til þess að seglskipið ekki rækist á hann,
en þetta sáu menn ekki frá Iron-Duke, fyr
en of seint, því hann var rjett á eptir Vou-
gaard; þegar því Vorguard breytti stefnu
sinni, þá varð hann rjett þvert fyrir Iron-
Duke. Á járnbörðum þessum er trjóna út
úr stefninu undir sjávarfletinum. Iron-Duke
rak trjónu sína inn í hliðina á Hougaard,
og braut þegar stórt gat á Vouguard; en
skip þetta er byggt, eins og flestir af þess-
um járnbörðum, þannig, að því er skipt í
mörg hólf, og er hvert um sig vatnshelt.
þetta varð til þess, að skipið flaut í rúman
klukkutíma eptir að það brotnaði; varð því
öllum mönnunum bjargað, 500 að tölu. Dreki
þessi, er sökk, hafði 14 fallstykki, að utan
var hann albrynjaður járnplötum, sem voru
6 og 8 þumlungar á þykkt. Gufuvjel hans
hafði á við 800 hesta krapt. Þegar menn
gæta þevs, að Iron-Duke ekki hafði nema
hálfa ferð, og braut þó viðstöðulaust inn úr
8 þumlunga þykkum járnplötum, þá má nærri
geta, hversu voðalegir þessir járnbarðar muni
vera í orustum, eins og Vouguard var, fá
ekki staðist áhlaup þeirra, þá má nærri geta,
að ekki muni verða mikið úr trjeskipum,
þegar slíkt ferlíki kemur æðandi að þeim.
Sækonungar og Englendingar.
Herra ritstjóri!
Gjörið svo vel að ljá dálitlu kvæði, er eg legg
hjer með, rúm í blaði yðar, og leyfið mjer fyrirfram
að fara fáeinum orðum um tilefni þess, til svo bet-
ur skiljist, hvernig á því stendur.
Tilefni vísnanna, sem kveðnar eru fyrir 12 ár-
um minnst, er þá það, að ung skozk kona, eyversk
eða hjaltlensk að ætt og uppruna, hafði í bernsku
verið mjög gagntekin af ágæti fornvíkinga og sæ-
konunga norrænna, sem ungum stúlkum er títt um
hermenn og hjálmfaldna happa, sem „heldur vilja
deyja en vægja“ og hafði síðan kveðið um þá lof-
kvæði á ensku. Þessu kvæði svaraði jeg á þann
hátt, sem vísurnar bera með sjer, því mjer hafði
þá þegar lengi þótt lítið koma til framtaks Eng-
lendinga í viðskiptum þeirra við aðrar þjóðir, hvað
sem áður hefur verið, nú segja næstum því allir
hið sama, en þar sem seinast í síðunum er haft
tillit til Ameríkumanna, þá mundi eg nú hafa sett
þjóðverja í staðinn, síðan Bismark gjörðist oddviti
þeirra til frægðar og frama, því Vesturheimsmönn-
um hrakar á hinn bóginn aptur um sinn. Það er og síður
rjett nú, en fyrir 12 árum, sem getið er til um
Rússland, því sú móðir austur frá er nú farin að
batna, er ei lengur háskaleg að minnsta kosti, og
er það líklega Bismark að þakka.
Jeg hafði áður beðið annan blaðaútgefanda að veita
vísum mínum og þessum litla formála viðtöku í blað
sitt, en hann var ei við því búinn, skilst mjer á-
stæða hans einkum sú, að „honum er leiður allur
víkingsskapur“, því kaupskapur og oflæti, já „húm-
bug“ vorra daga er þó skárra, en atkvæði feðra
vorra, á dögum Loðbrókarsona þar sem slíkir kenni-
menn tala, þagna jeg, því mjer er of vaxið að svara
þeim, „mjer verður orðfall, og ekki að vegi. En
gaman þætti mjer þó að vita, hvort allir hugsa nú
á Íslandi, eins og spekingur sá, er jeg hefi haft
þessi orð upp eptir. Styðjið mig til að komast að
þessu herra ritstjóri, og, að svo mæltu, látum kvæðið
tala, ef þjer leyfið! Kmh., 16. d. ágústm. 1875.
Með virðingu Gísli Brynjúlfsson.
Sækonungar og Englendingar.
Það var áðr, nú er nauða
nótt um víkings kalda slóð,
færð né vakið drótt of dauða
dýr þó kveðir margan óð.
Fór eg opt um báru bláa,
blökkum þar sem renndi fyrr
humra vangs um heiðtr máfa
Hækings þjóð í óðum byr.
Né jeg fann þó enn með öllu
önnur merkin Beita hers,
heldr enn þau sem hafs um völlu
hverfa skjótt í djúpi vers.
Þeim er eptir ei að leita,
er að styrðu höfum fyrr,
sækonunga sveitin teita
sat of lengi dauða kyr.
Nú er hljóðt í Norðurlöndum,
Niflungs þjóðin dáin er,
hennar önd á öðrum ströndum
annars leitar hælis sér.
Skati og Atall örgum þoldir
áður sitt að lægja fjör,
vildu heldr hyljast moldu,
heldr enn lifa slík við kjör.
Yðar þjóð, sem átti taka
arfinn þeirra hafs um slóð,
hefir veröld svikið, slaka
sífeldt lætr urðarhlíð.
Sínum ær að auðarbyngum
öðru lætr fyrir gert,
hyggr meir að hestaþingum
heldr enn því, sem vlls er vert.
Býr oss ein í austrheimi
Andra móðir svelt í kví,
senn oss armr eyðir sveimi,
enskir menn ei sinna því.
Veðr uppi öldin gaura,
enska þjóðin tínir seim,
tætir ull og telr maura -
talið heldr fyrir þeim!
Annars koma hefnd mun hölum,
hinn er næturgamall vo,
Valaðar í vestursölum
vífið eina forðum svo.
Annars þangað vendum vonum
í Vestrheimi þar sem enn
magnast þjóð, er mannssonum
mun að réttu veita senn !
Gísli Brynjúlfsson.
Eigandi og Ábyrgðarm.: Páll Eyúlfsson.
Prentaður prentsmiðju Íslands. E. Þórðarson.
