Verð árg. (minnst 104 arkir)
3 kr., borgist fyrir janúarlok;
erlendis 5 kr., borgist fyrirfram.
Uppsögn skrifleg bundin við
1. júlí komi til útgefanda fyrir
októberlok.
I, 42.
Reykjavík, fimmtudaginn 24. desember.
1896.
Dagskrá kemur út 3svar
viku allan janúarmánuð út.
Verslunarmál.
Eru umboðsmennirnir kaupmenn?
(Niðurl.).
Þess er áður getið að risið hafi ágreiningur fyrir
dómstólunum út af því hvernig beri að skoða ýmsar
hjerlendar kaupfjelagsstofnanir og veltur sá ágreiningur
að vísu ekki einungis á því hve óákvarðað sje skipulag
þessa fjelagsskapar, heldur einnig á því að lögin sjálf
eru óljós og skilin á fleiri en einn veg.
En þetta vafamál hefur einnig komið komið fram
og hlotið úrskurð annarstaðar en fyrir dómstólunum.
Þegar frumvarp til laga um búsetu fastra kaupmanna
á íslandi kom fyrir efri deild á síðasta alþingi, gerði
2. þm. Skagfirðinga (Jón Jakobsson) þá fyrirspurn til lands-
höfðingja hvort aðalumboðsmenn kaupfjelaganna Zöllner
og Vídalín mundu verða álitnir falla inn undir ákvæði
laganna.
Svar landshöfðingja til þessarar fyrirspurnar (sbr.
Alþ.t. 1895, A. bls. 366—7), er athugunarvert, enda
rjeði það úrslitum málsins á þessu þingi. — Landshöfð-
ingi segir þar meðal annars:
— — »Að svo miklu leyti sem jeg þekki til
um sambandið milli kaupfjelaganna og umboðsmanna
þeirra, þá er það álit mitt um verslun líka þeirri sem
Zöllner og Vídalín reka, að hún falli undir 1. gr.
frv. þessa. Lögin frá 7. nóv. 1869 tala um tvenns
konar verslanir, fasta verslun og lausaverslun. Lausa-
kaupmenn eru þeir, er selja vörur frá skipi, en fasta-
kaupmenn þeir, sem hafa borgarabrjef. Þeir Zöllner
og Vídalín hafa borgarabrjef og það á tveim kauptún-
um; enda gætu þeir ekki rekið verslun eins og þeir nú
gjöra ef þeir væru ekki fastakaupmenn. Þannig sigla
opt
á ólöggiltar hafnir og leggja þar
upp vörur og skipa út fje og fleiru, en það gætu þeir
ekki ef þeir ekki væru" fastakaupmenn. — Hvort koma
má á öðru sambandi milli kaupfjelaganna og umboðs-
manna þeirra en því sem er á milli þeirra og Zöll-
ners og Vídalíns, skal jeg láta ósagt, en eins og
það er nú fellur það inn undir 1. gr. frv. þessa, ef það
yrði að lögum«. — —
Við umræður um búsetu fastra kaupmanna á
undanfarandi þingum hefar einatt orðið tilrætt um, hvort
slik lög mundu ná til kommissionsverslunar , eða hvort
kaupfjelög mundu geta keypt og selt eptir sem áður á
útlendum markaði með milligöngu erindreka sem ekki væru
búsettir hjer á landi. Hafa þá ýmsir, þar á meðal einn-
ig landshöfðingi, dregið það mjög í efa, hvernig frv.-
ákvæðin mundu verða skilin að þessu leyti, en í ræðu
þeirri sem að framan er greind, er beinlínis snúist að hinu
sjerstaka kaupfjelagsfyrirkomulagi Zöllners og ! Vída-
líns, án þess að gefið sje ákveðið svar til þess hvernig
almennur kaupfjelagsskapur eða »kommissions-verslun«
mundi standa gagnvart lögunum.
Að því er snertir það atriði málsins viljum vjer
einungis um leið geta þess, að það virðist að minnsta
kosti ekki ógerandi að breyta ákvæðum hinna fram-
komnu hrv. þannig, að lögin næðu tilgangi sínum án
þess að grípa fram í annan kaupskap heldur en þann
sem þau ræða um. Að öðru leyti kemur þetta ekki
máli voru við hjer. Hitt atriðið varðar oss mestu, að
hjer er fengin skýlaus, þýðingarmikil yfirlýsing á lög-
gjafarsamkomu landsins um það, að hinir svokölluðu um-
boðsmenn Zöllner og Vídalín sjeu í raun rjettri kaup-
menn.
Stöðu umboðsmanna gegn fjelögum og fjelagsmönnum
ma ákveða á tvennan hátt, samkvæmt þeim samningum
eða lögum sem sett voru fyr eða síðar um fjelagsskap-
inn og samkvæmt þeim framkvæmdum á umboðsmennsk-
unni sem orðnar eru eptir að fjelögin stofnuðust.
Og hvert atriði í verslunarframkvæmdum umboðs
mannanna er það þá er gjörir þá að kaupmönnum?
Svar landshöfðingjans virðist, í fljótu bragði, helst
benda á að það sje flutningsstarfið (sbr. Dagskrá bls.
143) sem leggi kaupskap þeirra undir 1. grein frv. um
búsetu fastra kaupmanna. En síðar í ræðunni er þó
vikið í þá átt að það væri ef til vill mögulegt að koma
svo fyrir sambandinu mill kaupfjelaganna og umboðsmann
anna að regla frv. um fasta kaupmenn væri ekki látin
gilda um þá.
Vjer vitum aú ekki betur heldur en að almenningur
meðal kaupfjelaganna álíti Zöllner og Vídalín um-
boðsmenn sína einnig að því er snertir útvegur á skip-
um og öðru er til vöruflutningsins þarf.
Og að minnsta kosti munu reikningarnir bera með
sjer, að allur flutningskostnaður hverju nafni sem nefnist,
bæði sá sem búast matti við þegar skipið var leigt og
annar sem stafar af óvæntum atvikum, er látinn jafnast niður
á fjelögin að lokum.
Og sje svo að öll áhætta við flutn-
inginn hvíli á kaupfjelögunum er óeðlilegt að þau gjaldi
umboðsmönnunum annað eða meira fram yfir skipsleig-
una, heldur en þóknun fyrir milligöngu þeirra í samning-
unum. Ættu umboðsmennirnir sjálfir skipin, eða tækju þeir
þau á leigu fyrir eigin reikning til þess að leigja þau aptur
fjelögunum, væri það óeðlilegt að þeir væru einir um að
ákveða leiguverðið, enda bæri þá að ákvarða það fyrir-
fram með tiltekinni upphæð fyrir lengri eða skemmri
tíma.
Um samband umboðsmanna og umbjóðenda að öðru
leyti, eða stöðu þeirra í kaupum og sölum fyrir hönd
fjelaganna höfum vjer talað áður. - Vjer þekkjum enga
sjerstaka samninga eða kaupfjelagslög sem heimili þeim
rjett til þess að versla með varninginn við kaupfjelögin.
— En hvað síðari framkvæmdir á hinum upphaflegu stofn-
unarreglum kunna að hafa gjört í því efni skulum vjer
láta vera óransakað mál í þessari ritgjörð.
Ef ræða landshöfðingja er lesin vandlega sjest að
það er þetta síðasta atriði sem hann leggur á-
herslu á, enda er það auðsjáanlegt hverjum manni að
umboðsmennirnir gætu ekki álitist kaupmenn fyrir þá
sök eina, þó þeir flyttu vörur kaupfjelaganna fyrir eigin
reikning. Hitt er annað mál, að flutningasamningunum
gæti verið svo komið fyrir, að það bæri vott um að
umboðsmennirnir skoðuðu sig sjálfa sem kaupmenn gagn-
vart fjelögunum.
Um leið og vjer nú ljúkum við að ræða þessa hlið
verslunarástandsins á Íslandi viljum vjer taka það
fram að Dagskrá svarar alls ekki öðrum mótbárum eða
athugasemdum í þessu máli, heldur en þeim sem fyrst
og fremst snerta umtalsefnið sjálft og í öðru lagi lýsa
að minnsta kosti svo mikilli þekking hlutaðeigenda á
því sem talað er um, að það geti leitt til skýringar á
málinu að svara þeim.
Vjer höfum skrifað öfgalaust og óhlutdrægt um
þetta mál enda álítum vjer, að lesendur hjer á landi hafi
nú fengið ærið nóg af ósvífnum rithætti og þýðingarlaus-
um skætingsslettum í blaðagreinum um opinber málefni.
En á hinn bóginn höfum vjer aldrei búist við því, að
hispurslaus skoðun á þessu máli sjerstaklega yrði sett svo
fram opinberlega, að hún færi varhluta af þeim væning-
um, rangfærslum og skipulagslausu gaspri, sem auðkennir
svo mikið af íslenskri blaðamennsku frá dagblöðum og
tímaritum annara siðaðra þjóða.
Það eitt sem vjer hirðum um, jafnt í þessu sem
öðrum almennum malum, er dómur þeirra mantia í
landinu, sem vilja leita sannleikans í opinberum ræðum
ritum, og fyrir því varnarþingi þarf ekki að skattyrðast
við gasprara. Dóm hinna, sem þykir allt bragðlaust
nema skammir og útúrsnúningar, látum vjer oss engu
varða. Vjer höfum ekki snúið oss hjer að almennum
kaupfjelagsskap, heldur að sjerstakri mynd kaupfjelags-
skaparins á íslandi. Þetta höfum vjer ekki gjört af per-
sónulegum óvildarhug til umboðsmannanna eða foringj-
anna í þeim fjelagsskap, og alls ekki heldur af
eigingjörnum hvötum, sem og er ólíklegt, þar sem ráðist
er á svo voldugt ríki. — Vjer munum því og ræða
málið án óviðkomandi persónulegra árása framvegis, en
kynni Dagskrá að vilja svara einhverjum andmælanda
öðrum en þeim sem ræðir svo um málið að honum sje
svarandi vegna þess, verður það að minnsta kosti ekki
gjört í þeim dálkum blaðsins sem ætlaðir eru verslunar-
málinu.
Merkileg, aðsend grein um áætlun »Vestu»,
síðustu ferð hennar og þjóðmegunartjón af landsskipinu
kemur í næsta blaði.
Jarðskjálfta verður enn vart. við og við hjer
syðra, einkum í Áressýslu, en hvergi eru mikil brögð
að þeim. Þessi stöðugleiki jarðskjálftanna er ótvírætt
merki þess að þeir stafi af jarðeldi, og er engin ástæða
til að óttast að þeir verði stórkostlegir framvegis.
Að vestan. í »Þjóðólfi« nr. 60. stendur þessi
kafli úr brjefi frá Ameríku til ritstjórans:
- »Við (o: bréfritarinn og skuldalið hans) höfum,
eins og aðrir, fengið að kenna á hinum mikla atvinnu-
skorti, sem nú er um allt landið. Þessi óáran í iðnaði
hefur nú verið í mörg ár, en aldrei þó verri en nú, og
er útlitið því hörmulegra, sem nær dregur hausti og vetri.
— — Jeg vona því að Íslendingar sjeu ekki svo fásinn-
aðir, að leita hingað til lands í bráð, og er það trú
mín, að langtum betra sje fyrir verkafólk á Íslandi nú
en hjer«. — —
Loðvík Kossuth.
(Sbr. »Kringsjaa«).
(Niðurl.). Nú er það næst að segja, að þingið ákvað að
senda skyldi nefnd manna til þess að tala máli Ungverja við
keisarann og ráðgjafa hans og varð Kossuth auðvitað foringi
þeirrar nefndar. Hófu nú nefndarmenn för sína til Vínar;
en svo var ástatt í Vín um þær mundir, að borgarmenn höfðu
gjört upphlaup mikið og neytt keisarann til að gefa ríki sínu
stjórnarbót; höfðu uppreisnarmenn borgina á valdi sjer og
svo var þá komið ráði keisarans, að hann varð að fara að
þeirra vilja í öllum greinum.
Nú er að segja frá Kossuth og fjelögum hans, að þeir
komu til Vínar og var fagnað þar vel af uppreisnarmönnum.
Síðan gengu þeir fyrir keisara og tjáðu honum sitt mál, og sá
nú keisarinn að eigi myndi annað duga en að vægja fyrir
Ungverjum. Lofaði hann því Kossuth, að allt skyldi vera svo
sem Ungverjar vildu, ef hann hins vegar vildi lofa því að
stilla Vínarbúa til friðar. Að þessum skilmálum gekk Kossuth,
og má af því marka vinsæld hans og mikilmennsku, að hann
fjekk sefað svo Vínarbúa með fortölum sínum, að þeir hjetu
keisaranum friði og vægðu jafnvel fyrir honum í sumum
greinum. Að því búnu hjeldu þeir Kossuth heim aptur til
Ungverjalands við mikinn orðstý og þótti þeirra för hin
skörulegasta.
Nú tóku Ungverjar til óspilltra málanna; þeir kusu sjer
ráðgjafa og varð Kossuth einn í þeirra flokki; hafði hann á
hendi fjármálastjórnina, en það var hið mesta vandaverk, þvl
að fjármálin voru öll á ringulreið og fjárhagurinn óhægur,
eins og við mátti búast. En Kossuth ljet ekki hugfallast fyrir
það, og vann nú af hinni mestu elju að því að bæta fjárhag
ríkisins, og undruðust það allir, vinir sem óvinir, hve miklu
hann fjekk til leiðar komið í þeirri grein. Gegndi hann þó
mörgum öðrum störfum um þær mundir og var að meira eða
minna leyti riðinn við alþjóðleg fyrirtæki landa sinna, því að
eigi þótti Ungverjum þá ráð ráðið nema hann rjeði, og ina
það furða heita, hvað maðurinn var stórvirkur og umsvifa-
mikill í stjórn sinni.
En nú er að segja frá keisaranum. Honum hafði aldrei
dottið í hug að efna þau loforð, er hann gaf Ungverjum. en
hafði þó orðið að láta við svo búið sitja meðan allt var í upp-
námi í Austurríki og hann fjekk þar eigi við neitt ráðið. En
er hjer var komið hafði honum tekist að bæla niður uppreisn-
ina þar í landi, og hugðist hann nú að snúast við Ungverjum
og gjalda þeim drottinssvikin. En er Ungverjar sáu hvað
verða vildi, gjörðu þeir út nefnd til keisarans til að frjetta
eptir hvers þeir mættu vænta af honum. En sú nefnd fjekk
enga áheyrn. Þá sáu Ungverjar að eigi var um annað að
gjöra, en grípa til vopna, og hófst nú hin harðasta uppreisn
um þvert og endilangt Ungverjaland. Lýstu Ungverjar [því
yfir að þeir væru lausir úr bandalagi við Austurríkismenn og
sögðu keisaranum upp hlýðni og hollustu og kváðu þa skömm
aldrei skyldu sig henda, að þeir þjónuðu meinsærismanni og
svikara. Kossuth var kjörinn alræðismaður.
Það var engum meðalmanni ætlandi að gerast oddviti
Ungverja í þeirri baráttu er nú hófst; landið var varnarlaust
og fjelaust og ekki neinnar hjálpar að vænta neinsstaðar frá.
En hins vegar voru fjandmenn á allar hliðar, því að hinni
austurríksku stjórn hafði tekist að spana ýmsa nábúa þeirra
til fjandskapar gegn þeim. Herjuðu Króatar á þær sveitir, er
næstar þeim voru, en Serbar og Vallakar fóru blóðugum brandi
um suðurhluta landsins og unnu hin mestu hermdarverk. Og
þar að auki áttu þeir von bráðrar heimsóknar af hinum óvíga
her Austurríkiskeisara.
Kossuth tók til starfa. Hann kom upp hverjum hernum
á fætur öðrum og sendi herdeildir í allar áttir, sumar til að
halda Króötum í skefjum aðrar til að jafna á Serbum og Vall-
ökum; megin-herinn sendi hann móti Austurríkismönnm. Hann
var ekki hershöfðingi sjálfur, en þó lagði hann ull ráðin á um
tilhögun hernaðarins. Hann fór eins og elding fram og apt-
ur um allt Ungverjaland, hjelt ræður, gjörði tilskipanir, setti
niður deilur og flokkadrætti. Hann var höfuð og hjarta Ung-
verjalands um þær mundir, og þó var hann jafnan svo sjúkur
að hann aldrei tók á heilum sjer.
Ungverjar börðust af mestu hreysti, og yrði of langt mál
hjer að telja öll þeirra afreksverk; en það er skjótast að segja,
að þá er Ungverjar tóku að venjast herþjónustunni stóðust
Austurríkismenn þa hvergi og urðu þeir nú að láta undan síga.
Var ekki útlit fyrir annað en að Ungverjar mundu bera sigur
úr býtum þrátt fyrir ofurefli fjandmanna sinna. Þá þótti Niku-
lási Rússakeisara kasta tólfunum og skarst því í leikinn og
sendi mikið lið og frítt til liðs við Austurríkismenn.
Hingað til hafði Kossuth aldrei örvænt um að Ungverjar
og hið góða málefni þeirra mundi sigra ofurefli og vjelabrögð
hinnar austurríksku stjórnar. En nú, þegar Rússar líka voru
komnir til sögunnar, sá hann að ekki gat öðru vísi farið en
að Ungverjar yrðu kúgaðir til hlýðni. Þó gjörði hann enn á
ný út allmikinn her, en svo fór sem við mátti búast, að sá
her varð að gefast upp. Þar með var úti um frelsi og sjálfs-
forræði Ungverja að því sinni. Kossuth og aðrir helstu odd-
vitar. uppreistarmanna urðu að flýja úr landi og leituðu þeir
Á náðir Tyrkja. Þar dvaldi Kossuth um hríð þangað til Banda-
ríkin sendu skip til að sækja hann. Fór hann þá til Ameríku
og var honum tekið þar með miklum virktum af öllum
lýð.
Upp frá þessum tíma kemur Kossuth lítið við sögur. Að
visu leitaðist hann við að vekja uppreist á Ungverjalandi bæði
1859 og 1866, en 1 hvorugt skiptið heppnaðist honum það.
Hann hafði strengt þess heil að stíga aldrei fæti sínum á
Ungverjaland meðan Hobsborgarættin ætti þar ríkjum að ráða og
það heit efndi hann trúlega. Hann hataði Habsborgarættina
og austurríksku stjórnina innilega og gat aldrei fyrirgefið svik-
in og meinsærin, sem komið höfðu föðurlandi hans á kaldan
klaka. Þess vegna mátti hann aldrei heyra minnst á
stjórnarbót þá, er Ungverjar fengu 1866 og kallaði það hið mesta
óhapp, er Ungverjar hefðu orðið fyrir, ei foringjar þeirra hefðu
gerst svo misvitrir að játast undir þá stjórnarskrá, er þá var
leidd í lóg. Honum fannst Ungverjar hafa svikið sjálfa sig
og orð sín og eiða frá 1848. Þess vegna lifði hann 1 útlegð
það sem eptir var æfinnar og fekkst aldrei til að snúa heim
til föðurlands síns, sem hann elskaði meir en allt annað í
heiminum. Hann var orðinn þunglyndur og gramur yfir mönnunum
hin síðustu árin og kvað það óumflýgjanlegt, að miklar
og voðalegar byltingar færu í hönd. »það er mín eina hugg-
un«, sagði hann skömmu fyrir andlát sitt, að jeg af öllum
mætti hef reynt að gjöra skyldu mína«. Hann dó í Túrín á
Ítalíu 1894.
Stjörnudýrð.
þeim virðist fjölga meir og meir sem vilja nú yrkja um
stjörnurnar, sólina og himininn. Hinir yngri »andar« horfa
fleiri og fleiri upp á við, burt frá jörðinni og inn í loptsæinn,
sem breiðir sig ómælanlegur og óskiljanlegur milli eilífðarinnar
og þeirrar moldar, sem vjer stöndum á.
Næsta stefna á undan beindi þó svo mörgum velskyggnum
augum niður í duptið, inn í hinn svokallaða kjarna hlutarins.
Þar átti þá að leita sannleikans og hvergi annarsstaðar;
himininn átti að vera oss of fjarri, til þess að vjer gætum greint
eðli hans og lagt á mælikvarða vorrar takmörkuðu tilveru.
En þessi stefna átti ekki að verða langlíf hjá oss Íslend-
ingum. Hún hefur ekki enn þá enst hjer öllu meir en hálfa
skáldakynslóð og er nú þegar að víkja sæti fyrir nýrri hreifing
í þeim ljóðum á vora tungu, sem bera í sjer tákn komandi
tíma.
Og þó er ekki þar með sagt að vakin sje upp aptur hin
eldri stefna sem varð á sínum tíma að víkja fyrir dýrkun
sannleikans í skáldskap og listum«. Skáld hins allranýjasta
skóla eru að vísu upplitshærri og fjarsýnari heldur en það
skáldakyn sem ávallt greip niður fyrir sig eptir sannleik-
anum; en þeir vilja á hinn bóginn heldur ekki sleppa hinum
jarðneska grundvelli algerlega undan fótum sjer, heldur standa
þeir mitt á milli þeirra tveggja andvígu skóla, sem kenndir eru
við virkileikann og hugsjónina.
Sálin í náttúrunni felur í sjer, eptir sjálfri orðanna hljóðan,
báðar hliðar þess lífs sem nýju skáldmennirnir snúa sjer að
með kærleika og ransóknarþrá. Einingin felur í sjer ótal
líf, og fjöldinn er tengdur fast í heild, með segulböndum
þess afls sem eyðir og skapar. Merkjalínan milli þess sem .1
aptur að verða að jörð og hins sem er ódauðlegt er ekki
ákveðin, Og ef til vill eru þar engin merki á milli; en þó sjest
ættarmótið með eilífðinni ekki jafnskýrt á öllu sem skapað er
og þó er það fagra fagurt svo lengi sem auga er til að sjá
og fella sinn dóm um það. Þess vegna lítur hin yngsta
skáldakynslóð upp, þangað sem andanum einum er fært að
komast; þess vegna vill hún minnast þess að yfir allan hinn
beiska sannleik náttúruvísindanna er breidd blæja forms og
fegurðar. Og þetta hvorttveggja má vel sameinast rjettsýni
og ættarrækt til hins sem lægra er sett og undir býr.
Jeg hef horft inn í spegla margra sálna, og allt sem feg-
urst er til af því sem bundið er í fjötra duptsins hef jeg sjeð
þar. En hvað eru þó augu dauðlegra manna hjá stjörnunum,
speglum þeirrar sálar, sem streymir gegn um náttúruna?
Í kvöld er heiðríki og ljósvakabrautirnar milli jarðarinnar
og uppheims skínandi bjartar út til ystu merkja. Jeg verð að
vera úti, þar sem ekkert felur auglit kveldfegurðarinnar fyrir
mjer. Lognsundin leggjast upp að bryggjunum, köld og sljett,
eins og gljáfægður málmur, en fyrir handan fjörðinn, hinum
megin við snjódrifnar eyjar og tanga, gnæfa sæbrött, brúnaljett
fjallalönd í norðurátt. og bregða hvikulum skuggum á fjarðar-
beltin.
Himininn er klæddur í hafbláa, fótsíða skikkju, alsáða
glitrandi demöntum og ljósperlum. Yfir hæsta hvolfið er vetr-
arbrautin dregin eins og sigurbogi, gerður af ljósþoku ósýni-
legra sólna, en norðurljósin þjóta með flogagullslit og eldkvik-
um geislabrotum í neðstu byggðum loptsins.
Bláklæddi kvöldhimin! Hvar skín allt þitt guðdómlega
skraut skærara en hjer? Hvar er himininn himneskari en á
íslandi? — Nú er helgidagsþögn yfir allri nátturunni. Hús-
þökin drúpa hvít og steinhljóð undir þessum straumum af
svölu ljósi, en tindahá, axlabreið fjöll rjetta sig upp í ríki
stjarnanna. — Og jeg, sem þetta skrifa, stend einn, þar sem
jeg heyri ekki til mannanna og horfi með undrun og orðlaus-
um fögnuði á hina voldugu dýrð loptsins, eins og jeg sæi hana
nú fyrsta sinni.
Jeg dreg í huga mínum linur og boga yfir stjörnutjaldið,
sem tindrar og blikar yfir mjer og allt í kring um mig. Hálftýnd-
ar endurminningar frá skólaárunum, um teikn og merki
hnattahersins, vakna upp fyrir mjer og jeg renni augunum
sjónhending frá einni sól til annarar, yfir endalaus lopthöf,
sem engin tala getur táknað.
Þar logar Arktúrus, bjarteygur og fagur, með töfrandi lita-
spili. Jeg veit af annari hvítri, kaldleitri stjörnu, í sömu boga-
línu, sem á heima í Jómfrúrmerkinu. Hún hefur hrifið marga
með sínu kalda stjörnuauga um heiðrík, þögul kvöld. En jeg
sje hana ekki þaðan sem jeg stend nú; hún horfir nú á
aðra menn undir sjóndeildarhringnum.
Jeg sný við og leita upp í útnorður í átthaga til þeirra
stjarna sem bregðast mjer ekki. Jeg fer á snið við Bónda-
merkið og beygi inn á Karlsvagninn. — Jeg miða saman apt-
ari hjólin og hitti þá sól sem kennd er við skautið okkar, hina
dyggu leiðarstjörnu sæfarenda.
feg þræði mig gegn um Drekahalann og inn í Hörpu-
merkið. Þar horfist jeg um tíma í augu við Vegu, hina veg-
legu skrautsól, sem ljómar yfir öllum Norðurleiðum. — Jeg sje
Örnina að eins renna auga upp yfir ystu loptsbrúnina og hörfa
aptur frá þeim takmörkum sem mjer eru sett Svo vík jeg til
hliðar frá Hörpunni og sje Svaninn teygja sig eptir Vetrar-
brautinni með víðu vængjafangi, hálslangan og skrautfjaðraðan.
Hann stefnir í átt til Skyttunnar, sem felur sig undir sjáfar-
brúninni með ör á streng. En Sirius, hundurinn mikli, horfir
stóru, glampandi auga um brautina á eptir þessum himneska
fugli, með gimsteininn Dineb í stjelinu.
Jeg horfi yfir ystu stjömur Cassiopeju og Andromedu og sje
Hrútinn depla hálfopnu og syfjuðu auga gegn um stjörnu-
ljómann. Svo sveigi jeg við og kem inn í Sjöstirnið, sem
hjátrú spekinganna hefur svo margt að segja um, og loks
stend jeg augliti til auglitis við Aldebaran, sem logar með
eldslit eins og tákn til reiði himinsins.
Getur það verið að sál náttúrunnar hrærist aldrei til gleði,
sorgar eða reiði? Himinblærinn andar ekki; allt er kyrt,
hljótt og svalt, eins og steingjört málverk. Og þó sýnist eins
og stjörnudrottningarnar í Litla hundinum og Orion slái þrí-
hyrningsörmum saman við Castor, stærri bróðurinn af tvíbur-
unum, með rafarafli og geislakossum.
Eða skyldi himininn ekki sjálfur sjá þá sem horfa á hann?
Hvar eru slitin þau bönd sem tengja það minnsta við það
mesta, og því megum vjer ekki líta fram á lopthafið, sem
skilur hnött frá hnetti úr því ljósinu og vorum eigin anda er
fært að fara þar yfir?
Álút og lopthrædd vísindaskáld hafa svo lengi haldið líkskoð-
un á lífinu. Nú er tími nýrra manna, með frjálsan anda, ást
til þess fagra og djörfung á því að skoða þá hlið allrar til-
veru sem ekki skilst — enn þá. Og nú eiga menn að vita að þeir
hafa rjett til trúar, þar sem þekkingin nær ekki tíl.
Kaldearnir gömlu trúðu á öfl himinsins yfir forlögum jarð-
neskra manna. Hindúar, Egyptar og fjölmargir vitringar vorrar
eigin álfu hafa gjört það sama. Jeg sje í anda hvernig lærðir öld-
ungar með spekingsenni reikna gang plánetanna um hin »tólf
heilögu hús«, og rita skapaspá mannanna eptir því hver stjarna
er yfir þeim, eptir því hvort hún rís eða fellur eða í hverju
himinhólfi hún birtist.
Kaldearnir og eptirmenn þeirra hafa ef til vill ekki skilið þetta
lögmál rjett. En það er engin sönnun þess, að lögmálið sje
ekki til, fremur en blindni þeirra, sem dýrkað hafa moldina
allt um of er nein rjettlæting þess, að vjer víkjum frá þeim
sannleik sem þegar er fundinn.
Dýrð stjarnanna ljómar á hæstu tindum og í dýpstu dölum.
Vjer getum horft á himininn með jörðina undir fótum og vjer
getum fundið svip þess fagra og háa í því sem smátt er, ef
vjer höfum einu sinni skynjað sál náttúrunnar.
Hörður.

Dómkirkjupresturinn biður þess getið hjer í
blaðinu að eptir ósk ýmsra í söfnuðinum verður guðsþjón-
usta í dómkirkjunni byrjuð kl. 5 e. m. á aðfangadag
jóla og gamlársdag.
Prjedikanir í dómkirkjunni um hátíðirnar:
Aðfangadag jóla kl. 5: biskupinn.
Jóladaginn kl. 12: kand. theol, S. B. Sivertsen.
Sama dag kl. 5: dómkirkjupresturinn.
Annan jóladag: dómkirkjupresturinn.
Sunnud. milli jóla og nýárs: dómkirkjupresturinn.
Gamlársdag kl. 5: stúd. theol. Sigtryggur Guðlaugsson.
Nýjársdag: lektor Þórh. Bjarnarson.
Afgreiðslustofa Dagskrár í prentsmiðjuhúsi blaðsins (fyrir
vestan Glasgow). Opin allan daginn. — Utanáskript; Dagskrá,
Reykjavík.
Ábyrgðarmaður: Einar Benediktsson.
Prentsmiðja Dagskrár.

1. gr. frv. hljóðar svo: »Enginn má framvegis stofna
nje reka fasta verslun hjer á landi nema hann sje hjer búsettur,
haldi hjer dúk og disk«.
