Kemur út á miðvikudags-
morgna. Verð árgangsins
(60 arka) 4 kr.; erlendis 5kr.
Borgist fyrir miðjan júlímán.
Ísafold.
Uppsögn (skrifl.) bundin við
áramót, ógild nema komin sje
til útg. fyrir 1. okt. Afgreiðslu-
stofa i Ísafoldarprentsmiðju.
XIV 48.
Reykjavík, fimmtudaginn 13. okt.
1887.
189. Innl. frjettir. Þinglok.
190. „Trúarbrögð framtíðarinnar".
191. Læknir kærður. Hitt og þetta.
192. Auglýsingar.
Forngripasafnið opið hvern mvd. og ld. kl. 1—2
Landsbankinn opinn hvern virkan dag kl. 1—2
Landsbókasafnið opið hvern rúmhelgan dag kl. 12—2
útlán md., mvd. og ld. kl. 2—3
Söfnunarsjóður Rvíkur opinn 1. mánud. í
hverjum mánuði kl. 4—5
Veðurathuganir Reykjavík, eptir Dr. J. Jónassen



































Fyrsta dag þessarar viku var hjer alhvít jörð
af snjó, sem fallið hafði kveldinu áður; gjörði
síðan alveg logn hjer, þótt norðanveður væri
til djúpa og hefur sama stilling haldizt síðan
með vægu frosti. Í dag 11. var suðvestan
svækja snemma í morgun, en birti fljótt upp
og var hæg vestangola, rjett að segja logn um
og eptir hádegi.
Reykjavík 3. okt. 1887.
Tíðarfar. Síðan ljetti rigningaókjör-
unum, er stóðu frá því í miðjum f. mán.
og til 4. þ. m., — að fráteknu norðan-
kastinu 25.—28. f. m., — hefir verið hjer
góð veðrátta, hæg og stillt, og ekki
tiltakanlega kalt, þótt snjór sje á fjöll-
um.
Ekki hafði orðið minna af rigningunum
fyrir norðan, eptir því sem nýfrjett er
þaðan. Hjeraðið í Skagafirði eins og fjörð-
ur yfir að sjá, og urðu stórmiklir hey-
skaðar af því.
Þaðan, úr Skagafirði, er sagt svo af
sumrinu í brjefi seint í f. m.:
„Sumar þetta hefir mátt heita allgott; þó
hefir nýting á heyjum verið vart í meðallagi:
þokubrælur með nokkru úrfelli. Hinn 9. þ. m.
gerði norðanhríð, alsnjóaði, kom nokkur fönn.
Síðan gerði góðan þurk vikutíma, svo flest
allir hafa náð heyjum sínum, sem þá voru úti,
með góðri verkun. Heymagn í tæpu meðal-
lagi, þó kannske nóg handa þeim fáu skepnum,
sem almenningur á eða hefir til að setja á
vetur. Um málnytu hefir varla verið að tala
í sumar, þar almenningur missti yfir helming
af ám sínum næstliðið vor, og sumir nær því
allar. Grasvöxtur var heldur í betra lagi".
Úr Vestur-Skaptafellssýslu er sagt svo
af tíðarfari í sumar, í brjefi 1. þ. m.
„Eptir að brá til bata í vor. var um tíma
þurrviðrasamt og stillt veður. Menn náðu þá
eldivið sæmilega þurrum. Eptir það voru hjer
rigningar um hálfsmánaðar tíma, svo aldrei
kom þur stund, en optara logn. En hjer um
bil 10 vikur af sumri brá aptur til þurrviðra,
sem hjeldust til hundadaganna, að fráteknum
nokkrum dögum um túnasláttinn, nálægt viku-
tíma, sem rigningasamt var. En um hunda-
daganna brá aptur til rigninga og storma, sem
hjeldust þar til 20 vikur af sumri eða þar um
bil. Þá kom þerrir með hvassviðri á norðan,
sem feykti víða heyi til skaða, einkum til fjalla;
varð hey eigi höndlað meðan hvassviðrið stóð.
Út úr því brá aptur til rigninga, þar til nú,
með þessari viku, að aptur kom norðanstorm-
ur, með þerrir og gaddi. Yfir höfuð er hjer
um sveitir vel heyjað, þó að úrkoma seinni part
sláttar og eins norðanstormarnir hafi nokkuð
dregið úr heyskap".
Gufuskipið Minsk fór hjeðan 10. þ.
m. til Englands, með 60 hesta og 1500
fjár. Útgerðarmaðurinn, Lauritzen kaup-
maður. fór og með. Hann hafði ætlað að
fá 2000 fjár. Verðið var svo lágt, að
bændum þótti sjer óhagur að láta það
öðru vísi en fyrir vörur, sem voru með
lágu verði hjá honum eins og áður, en síð-
ur fyrir peninga. Allt mun fjeð hafa ver-
ið borgað út í hönd, og nokkuð þó enn
eptir af vörum hjá honum bæði hjer og á
Akranesi.
Mannalát. Sigurður Ingjaldsson, nafn-
kunnur merkisbóndi, á Hrólfsskála á Sel-
tjarnarnesi, andaðist 6. þ. m., freklega
áttræður. Hann var búhyggjumaður mik-
ill, enda fjáður vel, hjálpsamur við bág-
stadda, sveitarstoð mikil, ráðsvinnur og
ráðhollur. Menntun unni hann og mjög,
þótt lítt hefði hann hennar notið sjálfur
í æsku, og var mikill hvatamaður og styrkt-
armaður barnaskólastofnunar þeirra Sel-
tirninga. Synir hans eru þeir Ingjaldur
hreppstjóri á Lambastöðum og Pjetur
bóndi á Hrólfskála.
— Í sumar andaðist Hjörtur bóndi Bjarnarson
á Herjólfsstöðum í Álptaveri, hreppstjóri og
sýslunefndarmaður.
Póstskipið Laura, sem blaðið var
látið bíða eptir 1. dag, er ókomið enn.
Þinglok.
II.
(Niðurlag.)
Söfnunarsjóðslögin eru skyld atvinnu-
lögunum að því leyti til, að þau eiga að
hjálpa þjóðinni til að gæta fengins fjár,
er sagt er og segja má með sanni, að ekki
sje minna í varið en að afla þess. Aðal-
atriðið í þeim er, að þar með er stofnun
þessi, söfnunarsjóðurinn, ef lögin öðlast
staðfestingu, lögð undir eptirlit landstjórn-
arinnar og ábyrgð landssjóðs, svo að al-
menningur geti notað stofnun þessa ör-
uggur og áhyggjulaus.
Það er eitt af okkar þjóðmeinum, að þá
sjaldan einhver safnar dálitlum auð, sem
hjer er kallaður, þá má ganga að því vísu
optast nær, að hann stendur ekki við
stundu lengur; í næsta lið er hann orð-
inn að reyk. Menntunarstig þjóðarinnar
er ekki hærra en það, að undir eins og
menn eru svo staddir í efnalegu tilliti,
það er að segja frá barnæsku, að þeir
þurfa ekki að þræla fyrir lífinu, þá er ekki
hugsað um annað en að eiga góða daga
og sóa á endann auðsafni hinnar fyrri
kynslóðar. Helzt þannig sama örbyrgðin
við lýði kynslóð eptir kynslóð.
Annarstaðar hefir þessu mikla meini verið
afstýrt að nokkru leyti með þar til gerð-
um erfða- og fasteignafélögum, er úrelt
þykja að vísu nú á tímum, en hafa þó ó-
neitanlega gert mjög mikið gagn. Til-
gangur söfnunarsjóðsins er að gera hið
sama eða svipað gagn með öðru móti, og
væri harla mikilsvert, að slíkt kæmist til
góðra framkvæmda hjer á landi.
Í sömu átt, þá átt, að efla og styðja
velmegun landsmanna, fara líka vínveit-
ingalögin, um takmörkun á vínveitingum.
Þau eiga að styðja hina mjög svo lofs-
verðu viðleitni einstakra manna, er tals-
vert hefir borið á hjer á landi nú
hin síðustu missiri, til þess með al-
mennum samtökum að útrýma hinni
heimskulegu sóun á fjármunum manna í
nautn áfengra drykkja, með öllu því feikna-
tjóni og ósóma, sem þar af leiðir. Það er
eitt af því, sem margir tala um, að ekki
stoði annað við og ekki eigi annað við en
frjáls samtök. En ekki er það reynsla
annara þjóða. Því skyldi eigi meiga beita

laganna máttugu aðstoð til að hnekkja
jafnskaðlegum löst, er svo mörgum er annt
um að við halda í ábata skyni, og opt hefir
hylli og fylgi þeirra, sem mest eiga undir
sjer, eins og aðrir þjóðlestir?
Tvenn lög frá þessu þingi, um veð og
um aðför, miða einkanlega til að gjöra
mönnum hægra fyrir og öruggara að
ná rjetti sínum í fjárviðskiptum. Þess
var og engin vanþörf hjer. Þingið átti
lítinn sem engan þátt í þeim annað en að
samþykkja þau, enda má kalla að þau
sjeu hinn eini skerfur, sem stjórnin hefir
lagt til lagasmíðarinnar í þetta sinn, að
undanskilinni hlutdeild landshöfðingja í
umræðum um málin á þinginu, sem auð-
vitað er mikilsverð. Lög þessi munu og
hafa verið mikið vel úr garði gerð að
efni til.
Loks eru ónefnd lagaskólastofnunarlögin,
sem eru orðin að föstu innstæðu kúgildi
á þinginu. Þeim er allt af neitað stað-
festingar, jafnt og stöðugt, hvernig sem
þingið leitar hófanna, og jafnvel þrátt
fyrir fylgi sumra hinna konungkjörnu þing-
manna. Af því að aðalviðbára stjórnar-
innar nú síðast var kostnaðurinn, með
bágum fjárhag landssjóðs á því fjárhags-
tímabili, er í hönd fer, þá skaut þingið
inn í frumvarpið þeim fyrirvara, að lögin
skyldu eigi koma til framkvæmda á fjár-
hagstímabilinu. Þrátt fyrir þessa framúr-
skarandi eptirlátssemi mun mega ganga
að því vísu, að lög þessi fari enn sömu
ferðina út fyrir pollinn sem áður.
— Það var auðkennilegt á þessu þingi,
að öll frumvörp stjórnarinnar fengu þar
framgang; það var ekkert af þeim fellt.
Það hefir aldrei til borið áður, og ekki
neitt því líkt. Það mun nú fremur vera
að þakka þeirri forsjálni stjórnarinnar, að
eiga sem minnst undir þingsins náð í því
efni, — að vera ekki að brjóta upp á nein-
um óþarfa, ekki nema því sem minnst
verður komizt af með —, heldur en ein-
tómu blíðlyndi frá þingsins hálfu. En
aldrei er það og verður nema ólag á
stjórnarvinnubrögðunum, að þingmenn sjeu
höfuðsmiðir flestallra laga, og það á þessum
örstutta tíma, sem þeim er til þess af-
skammtaður, enda ætti það að vera einn
ávinningurinn að alinnlendri framkvæmd-
arstjórn, að hún yrði frumkvöðull og aðal-
höfundur flestallra laganýmæla. Það er
engin furða, þó fleiri verði smíðalýtin hjá
þeim, er svo sem »hlaupa frá orfinu« að
lagasetningunni rjett sem snöggvast, held-
ur en hjá þeim, sem á samkvæmt stöðu
sinni að vera vakinn og sofinn í að hugsa
um landsins gagn og nauðsynjar«, hefir
menntast sjerstaklega í því skyni, og fæst
að staðaldri við að beita löggjöfinni, eins
og hún er.
— Þingsályktunartillögurnar, sem sam-
þykktar voru á þessu þingi, voru flestar
smávægilegar, og verða líklega ávaxtarlitl-
ar, þar á meðal því miður sú í Fens-
marksmálinu góða, enda mun margur ef-
ast um, að það sje annað en selbiti í vas-
ann, og þykja nokkuð kynlegt, að lögsókn-
inni skuli beina að ráðgjafanum, sem lang-
fjarst stóð þessu tilfinnanlega slysi.
— Um margt í þeirri miklu frumvarpa-
þvögu, hálfum fjórða tugi sem varð til á
þinginu, var annaðhvort stútað eða dag-
aði uppi, má segja nú sem optar, að
þar hafi lítil eptirsjón verið í.
Það eru (munaðarvöru-)tollfrumvörpin,
sem vissulega hefðu átt að fá að lifa.
Tollar þessir eru sjálfsagðir fyr eða síðar,
en landið fer mikils á mis fyrir hvert ár,
sem dregið er að taka þá, en almenningur
jafnrjettur eptir sem áður: tollfrelsið, þetta
sem meiri hluti efri deildar og stór minni-
hluti í hinni bar fyrir brjósti í sumar,
bætir ekki í búi fyrir nokkrum manni, svo
neinu nemi; það forðar engum manni frá
sveit, það á, ef nokkuð er, fremur þátt í
að örfa rennslið á sveitina heldur en hitt.
Hins verður og seint að bíða, að allar
raddir á móti tollunum þagni eða að menn
hætti að mælast undan tollum, sem öðr-
um álögum; slíkt þegnskaparlegt fullkomn-
unarstig eru ekki mestu menntaþjóðir
heimsins komnar á enn, og komast seint
eða aldrei; en hitt er það, að þeirra beztu
menn, sem lögunum ráða, hafa fyrir marg-
löngu orðið ásáttir um þessa búskaparað-
ferð, og svo langt er vorum þingmönnum
þá heldur ekki vorkunn að komast, og
það því fremur, sem hjer er ekki farið
fram á nema örfáa og smáa tolla á ó-
nauðsynjavöru, en þar eru víðast bæði
margir tollar og þungir, á nauðsynjavöru
ekki síður en hinni.
Annað, sem eptirsjón er í, er þessi til-
raun, sem gerð var á þinginu, af atvinnu-
veganefndinni í neðri deild, til að sporna
með nýjum lögum við skepnufelli vegna
heyleysis. Sje nokkur þjóðmegunarsetn-
ing áþreifanlegur og óyggjandi sannleikur,
þá er það það, að þetta land á aldrei viðreisn-
ar von að efnahag til, hvernig sem að er
farið, meðan haldið áfram þeirri hrapar-
legu ósvinnu, ýmist að fella skepnur sín-
ar algjörlega úr hor, eða þá að svelta úr
þeim hálft gagn og þaðan af meira. En
það virðist þúsund ára reynsla vera búin
að sýna til hlítar, að það þarf meira en kák
til að lækna það mein, að minnsta kosti
meira en tómt frelsisgjálfur eða hugsjóna-
reyk, sem hvergi kemur nærri því sem
hjer er við að glíma: fyrirhyggjuleysið,
skeytingarleysið og hina saknæmu ljettúð
að spila með velferð bæði sjálfra sín og
annara, ár eptir ár, von og úr viti.
Alþýðumenntunarfrumvarpinu var líka
leitt að horfa á fara öll í mola á þinginu.
Öll hin margvíslega viðleitni til að efla
hagsæld þjóðarinnar verður stopul og á-
vaxtalítil, ef ekki tekst að gera komandi
kynslóðir meiri eða almennari og hagfeld-
ari menntunar aðnjótandi en þá sem nú
er uppi; en það þarf löggjafarvaldið að
hlutast til um, og það sem fyrst.
Enn er ónefnt þetta alkunna stórmál,
sem varð til á þinginu í sumar, stjórnar-
skrármálið. — Það var aumlegt slys, að
því skyldi reiða þannig af. »Þeim hefði
verið nær að salta en svigna«, segir einn
merkismaður utanlands, sem minnist á það
í brjefi, og er ekki gott að bera á móti
því. En lítt mun stoða að sakast um
orðinn hlut, og hitt heldur ráð, að búa
málið svo til næsta þings, að þá fari bet-
ur, ef auðið er.
— Um forystuleysi eða samheldisleysi
yfir höfuð, í fleirum málum en stjórnar-
skrármálinu, var allmjög kvartað á þessu
þingi, og ekki var ósamræmi milli deild-
anna minni en áður. En samheldisleysi
vill því miður opt við brenna á þingum,
þegar ekki er því láni að fagna, að þar
sje til að dreifa þeim foringja, er beri
höfuð og herðar yfir allt liðið, og verði
því bæði ljett og ljúft að standa undir
merki hans.
»Trúarjátning framtíðarinnar«.
Í 30. blaði Fjallk. þ. á. stendur íslenzk-
aður ritdómur úr danska blaðinu »Politi-
ken«, um rit, er kallast »Trúarjátning fram-
tíðarinnar«, eptir Gerhard nokkurn í Vest-
urheimi.
Í þessu riti sínu hafnar höfundurinn öll-
um trúarbrögðum og finnur sitt að hverj-
um þeirra.
En einkum beinist hann þó að kristin-
dóminum, og honum þykir hann hafa svo
marga lærdóma að geyma, sem hann geti
ekki fallizt á.
En það er fullsýnt og sannað, að útá-
setningar hans eru sprottnar af hrapar-
legum misskilningi á eðli og anda kristin-
dómsins.
Það væri óþarfi og yrði oflangt mál, að
fara mörgum orðum um þetta rit; jeg skal
að eins hreifa við 2 atriðum, sem höfund-
urinn virðist hafa mest á móti; annað
þeirra eru kraptaverkin, en hitt er Krists
friðþægjandi dauði.
Um kraptaverkin segir hann, að þau
sjeu viðburður, sem um stund ónýti hið
eilífa náttúrulögmál, en þetta geti ekki
átt sjer stað. Það er satt, að þessi skiln-
ingur á kraptaverkum var almennur í
fyrri daga, en hann er fyrir löngu úrelt-
ur, og í raun og veru er það eins fráleitt
að segja, að kraptaverk ónýti náttúrulög-
in um stund, eins og ef vjer segðum, að
það ónýtti lögmál þyngdarinnar um stund,
að vjer getum fleygt steini upp í loptið.
Kraptaverkin eru ekki annað en ný opin-
berun hins sama guðlega máttar, sem líka
ber náttúrulögin og getur vel samþýðzt
við þau, og um það mun sjerhver sann-
færast, sem hleypidómalaust les hina helgu
sögu; en henni virðist höf. vera lítt kunn-
ugur.
Það er rangt að halda, að vísindin sjeu
hinu yfirnáttúrlega og kraptaverkunum ó-
vinveitt; þau segja einungis, að þetta mál
liggi fyrir utan sitt umdæmi.
Að því er snertir Krists friðþægjandi
dauða, segir höf., að hann sje gagnstæð-
ur Guðs rjettlæti og kærleika, en minnist
ekki á hitt, sem bæði ritningin og kirkj-
an leggja áherzlu á, að Krists fórnardauði
stendur í óslítandi sambandi við hans hei-
laga líferni og ótakmörkuðu hlýðni við
Guð, og að þaðan sprettur hið nýja líf
hjá manninum. Trúna, sem veitir oss
hlutdeild í Krists friðþægingu, lætur hann
vera innifalda í kaldri og dauðri samsinn-
ingu trúarlærdómanna o. s. frv.
Það er mikið tilhlýðilegt, að útgef.
Fjallk. ætlar nýjan dálk í blaði sínu fyrir
bókmenntir, því að það er ætlunarverk
dagblaðanna að fræða almenning; en það
er mikið óheppilegt, að hann skuli velja
til umtals annað eins rit og þetta, því að
það kann að koma mörgum til að hugsa,
að útgefandinn ætla að draga vantrúar-
innar taum og vekja efasemdir í hjörtum
lesenda sinna um sannleika kristindóms-
ins, og það því fremur sem þess konar
blæ hefir áður brugðið fyrir í þessu blaði
hans. Kristindóminum er engin hætta
búin af slíku, heldur veiktrúuðum sálum
og ef til vill »Fjallk.« sjálfri.
P. Pjetursson.
Læknir kærður.
Jeg hef nýlega frjett, að Hjörtur læknir í
Stykkishólmi hafi í sumar klagað hinn alkunna
mannvin og heppna lækni Jón bónda Ólafsson
á Hornstöðum í Dalasýslu fyrir ólöglegar lækn-
ingar. Ef þetta er satt, er það mjög svo vont,
því að það er óbætanlegt tjón, ef þetta yrði til
þess, að Jón hætti að hjálpa sjúklingum, ekki
einungis fyrir Dalasýslu og Bæjarhrepp í
Strandasýslu, sem hann hefur verið aðallæknir
í um mörg undanfarin ár og er enn, heldur
fyrir mikinn hluta vesturamtsins. Þar sem Jón
er virtur og elskaður af flestum, sem hafa haft
nokkur kynni af honum eða leitað hjálpar hans,
væri líklegt að almenningur í vesturamtinu
hlypi undir bagga með honum og borgaði
málskostnað og sektir, ef til þess kæmi, sem
reyndar er næsta ólíklegt; ættu menn að sýna
með þessu, að þeir þekktu hans dæmafáu ó-
sjerplægni, góðvilja og höfðingslund og þar af
leiðandi fátækt.
Menn vinna sjer aldrei til frægðar, með því
að ofsækja þá, er eptir ýtrustu kröptum og
beztu vitund líkna nauðstöddum náunga sínum,
og meðal almennings mun þetta verk hins
fyrnefnda læknis tæpast auka traust eður vin-
sæld og virðing hans. Og rjettast væri, að
hver styrkti annan til allra góðra verka, og
að minnsta kosti ættu menn að láta sanna vel-
gjörða- og heiðursmenn óáreitta.
Kjörseyri 24. sept. 1887.
Finnur Jónsson.
Hitt og þetta.
Kona dómari. Óvíða njóta konur jafn-
traustrar lagaverndar sem í Bandaríkjunum í
Norður-Ameríku, og jafnframt hafa dómarar
þar í landi og kviðmenn jafnan látið sjer mjög
annt um, að koma fram eins og traust og at-
hvarf kvennþjóðarinnar.
Þessi viðleitni, sem er í sjálfu sjer lofs-
verð, hefir keyrt úr hófi fram opt og tíðum,
og orðið til þess, að kvennfólkið hefir gengið
á það lagið, og haft í frammi margvíslega ó-
svinnu, einmitt af því, að það mátti hjer um
bil ætíð telja sjer víst dómsatkvæðið: „ekki sek",
en karlmenn látnir verða fyrir lófaskellinum
saklausir.
Það var í lög tekið í hjálendunni Wyoming
í Bandaríkjunum eigi alls fyrir löngu, að dóm-
araembætti mætti skipa jafnt konum sem
körlum. Mörgum þótti það ískyggilegt og hugðu,
að nú mundi kasta tólfunum með rangsleitni
og hlutdrægni í dómum, er karlar og konur eig-
ast lög við. Fyrir því var uppi fótur og fit
í höfuðborginni Wyoming, í fyrsta skipti er
kona settist þar í dómarasæti.
Dómsalurinn var troðfullur, og ræddu menn
um, að sá mundi eiga von á dyllunni, hann
Bill Evers snikkari, er sat þar á sakamanna-
bekk, og kærður fyrir að hafa vanrækt konu
sína allan þeirra hjúskapartíma, og loks lú-
barið hana svo, að grannar þeirra fundu hana
rænulausa á gólfinu.
Dómarinn var kona um þrítugt, meðalkvenn-
maður á vöxt, snarpleg og þó eigi óviðfeldin
á svip. Hún las upp kæruna hátt og snjallt,
og hljóðaði hún þannig:
„Bill Evers, 32 ára gamall, fæddur í Boston,
snikkari, með 100 dollara launum á mánuði,
hjá þeim Blade & Woods timburmeisturum
hjer í bænum, er kærður um það af konu
sinni, Marianne Evers, fæddri Gardener, að
hann hafi vanrækt hana árum saman, að hann
sje drykkjumaður, og að hann hafi 1. þ. m.
misþyrmt henni svo með höggum og slögum,
að hún lá í óviti á gólfinu heima hjá þeim.
Kærandi krefst, að manni sínum sje hegnt,
að sjer verði dæmdur skilnaður að borði og
sæng, og að hann verði dæmdur til að greiða
sjer 80 dollara fúlgu á mánuði æfilangt".
Hinn kærði, sem var laglegur maður og
greindarlegur í útliti, vel og þokkalega búinn,
neitaði þegar í stað afdráttarlaust 2 fyrstu
kæruatriðunum. Þar á móti játaði hann, að
hann hefði einu sinni í bræði sinni veitt konu
sinni ómjúka ráðningu, af því hún hefði ekki
svarað sjer nema háði og spotti er hann hefði
kvartað undan, að hann gæti sjaldan sem al-
drei fengið mat heima hjá sjer.
Kærandinn var kona fagurlega vaxin og
prýðilega búin, og hafði blæju fyrir andliti.
Hún bar fram kæru sína hálfkjökrandi, og hafði
það undir eins mikil áhrif á áheyrendurna, ekki
sízt á karlmennina.
Dómarinn hjelt síðan langt próf í málinu,
og sannaðist þá af framburði vitna o. fl., að
maðurnn hafði sagt satt frá og haft á rjettu
að standa. Síðan kvað hún upp dóminn að
vörmu spori, svo látandi:
„Með tilliti til þess, hversu kærandi, sem er
fátæk, er vel útlítandi og vel eða jafnvel prýði-
lega búin, þá er kærði hjer með sýknaður af
þeim áburði, að hann hafi vanrækt hana. Fyrir
drykkjuskap af hálfu hins kærða er engin,
sönnun fram komin, og fellur því það kæru-
atriði niður. Að því er snertir misþyrmingu
þá, er kærandi hefir gefið manni sínum að sök,
þá hefir hún að vísu átt sjer stað að nokkru
leyti. En þegar iðinn, sparsamur og reglu-
samur maður, eins og hinn kærði er eptir sam-
hljóða atkvæði allra vitnanna, á ekki öðru að
mæta heima fyrir dag eptir dag, í stað nauð-
synlegra málsverða, en úlfúð og ónotum af
hendi kvennmanns, sem hann hefir tekið að
sjer umkomulausa og allslausa og gert að
konu sinni, svo að hann neyðist til að leita
sjer friðar og fæðslu á almennum veitingastað,
þá hefir þessi kona unnið fyllilega til refsingar
þeirrar, er hún hefir hlotið. Kærunni er því
frávísað í öllum atriðum".
Dómur þessi kom áheyrendunum heldur en
eigi á óvænt, og eigi fannst þeim minna um,
er dómarinn stóð aptur upp, og ávarpaði kon-
una þessum orðum: „Þjer hafið hjer fyrir rjett-
inum sagzt hafa fimm um tvítugt. Jeg hef
sannanir fyrir, að þjer eruð 28 ára. Fyrir því
er hjer með sakamál höfðað gegn yður fyrir
rangan framburð fyrir rjetti".
Auglýsingar
í samfeldu máli með smáletri kosta 2 a. (þakkaráv.
3 a.) hvert orð 15 stafa frekast; með öðru letri eða
setning 1 kr. fyrir þuml. dálkslengdar. Borg. út í hönd.
HAUST-LESTIR!
Þó mín ágæta og billega vefnaðarvara
sje nú bráðum á förum, leyfi eg mjer að
benda hinum heiðruðu sveitamönnum og
öðrum á, að til 14. okt. sel eg nú
leifar mínar með
óheyrilega lágu verði
og gef hverjum kaupanda 10% afslátt
Nú er bezt að sæta góðum kaupum, og
búa sig undir veturinn.
Töluvert eptir af ljereptunum góðu
Línlakaljerept
Allskonar Tvist-tau
Allskonar Kjóla-tau
Waterproof — Flónell
Millumskyrtu-tau
Fóðurljereptin
Gardínutau rósótt (rauð) einmitt fyrir veturinn
Sængurdúkur
Dagtreyju-tau
Handklæði
Borðdúka-tau
Borðdúkar hvítir og mislitir
Hvítir handklútar
Tau í vetrarkápur fyrir litlu stúlkurnar
Blátt Dyffel
Vaxdúkurinn breiði
Rúmteppi
Silki-tau
Nokkur sjöl mjög billeg
Regnkápur
Kommóðudúkar hvítir
Úrval af góðu leirtaui
sjerstaklega fyrir sveitamenn
hinn ágæti vefnaðar-tvistur
hvítur, gulur, brúnn, svartur, rauður.
allur tvöfaldur.
Allt verður að vera búið áður
vorið kemur,
Því þá koma nýju vörurnar,
sem alla gleðja.
Reykjavík 27. sept. 1887.
Þorlákur O. Johnson.
HÚSSPOSTILLA. Hólum, 1603?, (með
myndum), og 1609, verður keypt með sann-
gjörnu verði. Ritstjóri vísar á kaupanda.
Á næstkomandi nýári óskar maður, sem er
vanur bókfærslu, en nú hefir annað starf, að
skipta um stað, og fá sjer atvinnu við bók-
færslu, gegn 11—1200 kr. launum. Ritstjóri
ávísar.
Munið eptir lotteríinu, sem aug-
lýst var 1. júní þ. á.
DET KONGEL. OCTROYEREDE
BRANDASSURANCE-COMPAGNI.
í KAUPMANNAHØFN
ábyrgð fyrir eldsvoða bæði hús, búsgögn og vörubirgðir alls konar gegn föstu og mjög
lágu brunabótagjaldi.
Þeir, sem vilja fá ábyrgð hjá fjelaginu, eru beðnir að gefa sig fram tveim dögum fyrir hverja
póstskipsferð hjeðan frá Reykjavík.
tekur
Umboð á Íslandi fyrir nefnt brunabótafjelag hefir
J. P. T. Brydes verzlun í Reykjavík.
Uppboðsauglýsing.
Eptir kröfu verzlunarstjóra Joh. Hansen,
fyrir hönd H. Th. A. Thomsen, og að
undangenginni fjárnámsgjörð hinn 26. ágúst
þ. á., verður samkv. opnu brjefi 22. apríl
1817 og lögum 16. desbr. 1885 hús Sveins
snikkara Sveinssonar við Hlíðarhúsastíg
hjer í bænum selt við 3 opinber uppboð,
sem haldin verða 2 hin fyrstu á skrifstofu
bæjarfógeta, föstudagana 21. þ. m. og 4.
nóvbr. þ. á. og hið 3. og siðasta hjá húsinu
sjálfu föstudaginn 18. nóvbr. næstum., til
lúkningar veðskuld að upphæð kr. 1371,33.
Uppboðin byrja kl. 12 á hád. nefnda
daga og verða söluskilmálar til sýnis hjer
á skrifstofunni 3 dögum fyrir hið fyrsta
uppboð.
Bæjarfógetinn í Reykjavík, 11. október 1885.
Halldór Daníelsson.
(Þakkartáv.). Kristján Jónsson frá Ármóti
sem hjer hefur verið settur læknir í sumar, í
stað hjeraðslæknis Þorsteins Jónssonar, hefur
sýnt sig að frábærum dugnaði og árvekni sem
læknir; auk skylduverka sinna hefur hann vitj-
að sjúkra óbeðinn og án nokkurs endurgjalds;
hann er sjerstakt ljúfmenni við alla jafnt. Við
vottum honum því virðingarfyllsta þakklæti
okkar fyrir þann tíma, sem hann hefur verið
hjer, og óskum hverju því læknisumdæmi til
lukku, sem verður svo heppið, að njóta hans
framvegis.
Þessar línur bið jeg yður, herra ritstjóri, að
taka i Ísafold sem allra fyrst.
Nýborg á Vestmanneyjum 1. septbr. 1887.
Sigurður Sveinsson
fyrir hönd nokkurra Vestmanneyinga.
Niðursett verð. Þessi ágætu bún-
aðarrit, eptir Guðm. próf. Einarsson, fást
á afgreiðslustofu Ísafoldar með niðursettu
verði:
Um nautpeningsrækt (áður 41 a.) 30 a.
Um sauðfjenað (áður 90 a.) . . 50 —
Undirstöðuatriði búfjárræktarinnar
(áður 50 a.) ......30 —
Öll í einu lagi fást þau fyrir 1 kr.
NÚJAR HUGVEKJUR frá veturnóttum til
langaföstu (síra Svb. Hallgrímssonar), kosta í
bandi 75 aur. (áður 1 kr. 10 a.), fást á afgr.
stofu Ísafoldar.
TÍMASKIPTAHUGVEKJUR síra J. Guð-
mundssonar kosta í bandi 35 a. (áður 50), fást
á afgr.stofu Ísafoldar.
DÖNSK LESBÓK, Svb. Hallgrímssonar, 2.
útg., kostar í bandi 130 aur., fæst á afgr.stofu
Ísafoldar.
FJÖRUTÍU TÍMAR í DÖNSKU, eptir Þ.
Egilsson, 2. útg., kosta í bandi 130 aur., fást á
afgr.stofu Ísafoldar.
BARNAGULL, í bandi, með myndum, áður
45 a., nú 20 aur., fæst á afgreiðslustofu Ísa-
foldar.
STAFRÓFSKVER handa börnum, í bandi,
á 20 a., fæst á afgr.stofu Ísafoldar.
REIKNINGSBÓK E. Briems, I. partur, í
bandi, á 1 kr., fæst á afgreiðslustofu Ísafoldar.
BJARNABÆNIR, ny útgáfa í bandi, á 35
a., fást á afgr.stofu Ísafoldar.
BÆNAKVER Ól. Indriðasonar, í bandi á
25. a., fæst á afgr.stofu Ísafoldar.
SMÁSÖGUR P. Pjeturssonar biskups (1859),
á 1 kr., fást á afgr stofu Ísafoldar.
Leiðarvísir til lífsábyrgðar fæst ókeypis
hjá ritstjórunum og hja Dr. med. Jónassen, sem
einnig gefur þeim, sem vilja tryggja líf sitt, allar
nauðsynlegar upplýsingar.
Almanak
Þjóðvinafjelagsins um árið 1888 er til sölu
á afgreiðslustofu Ísafoldar. Kostar 45 a.
Sálmabókin frá 1884 fæst á afgreiðslu-
stofur Ísafoldar innbundin
fyrir 1 kr. til 1 kr. 40 aur.
Pappír
ýmis konar, skrifbækur, penn-
ar, blek o. fl. ágæt ritföng fást
á afgreiðslustofu Ísafoldar, allt með mjög góðu
verði.
Passíusálmar,
í mjög góðu og fallegu skrautbandi,
fæst á afgreiðslustofu Ísafoldar og kosta 2 kr.
Nærsveitismenn eru beðnir að
vitja „Ísafoldar" á afgreiðslustofu henn-
ar (í nýja húsinu milli Austurvallar og
Austurstrætis).
Ritstjóri Björn Jónsson, cand. phil.
Prentsmiðja Ísafoldar.
