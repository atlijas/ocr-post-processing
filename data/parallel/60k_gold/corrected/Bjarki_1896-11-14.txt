Eitt blað á viku minst.
Árg. 3 kr. borgist fyrir
1. júlí (erlendis 4 kr.
borgist fyrirfram),
RKI
Auglýsingar 10 an. lín-
an; mikill afsláttur ef
oft er auglýst. Upp-
sögn skrift. fyrir 1. okt.
I. ár.
6
Seyðisfirði, laugardaginn 14. Nóvember
1896.
Samgaungur.
„Þjer verðið að skrifa um samgaungurnar í Bjarka,
ritstjóri góður, um samgaungurnar fyrst af öllu. það
er okkar aðal áhuga og velferðarmál"'.
„Já auðvitað. það er einmitt líka mesta áhuga-
mál Bjarka, og ekki svo lítið velferðarmál fyrir hann
heldur. En hver er nú yðar stefna í samgaungumál-
inu, „kunníngi,,?
„það get jeg sagt yður; okkur finnst samgaungurn-
ar bæði ónógar og óhaganlegar og því er aðal atriðið
að fá þær betri og haganlegri".
,.Satt er það, að þetta mun vera aðal atriðið, og
hjer vill líka svo ágætlega til, að um þetta atriði
munu nú allir vera samdóma. Því nú munu menn
loksins vera hættir að spyrja að því, hvað strandskip-
in eigi að flytja; þetta aðal atriði þarf því í rauninni
ekki að ræða, þjóðin viðurkennir það, og þíngið hefur,
að skynsamra manna dómi, lagt fram nóg fje til að
gera þær bæði góðar og haganlegar. Nú sem stendur
verður því aðal atriðið, sem ræða þarf, á hvern hátt
þær verði gerðar góðar og haganlegar, Um það at-
riði væri mjer álit yðar einkar kært".
Svona byrja samtölin tíðast, og svo kemur dispú-
tatian á eftir um strandferðaskip, eitt eða tvö, sem
gángi aðeins kríng um land, með aðalstöð í Reykja-
vík, eða fari til útlanda líka, og þá úr Rvík eða af
Austurlandi, og svo um fjórðúnga báta. Svo er hrært
í grautnum fram og aftur neðan tíminn endist og
niðurstaðan er oftast sú, að báðir eru jafn nær þegar
þeir skilja.
Stundum komast menn þó að þeirri handhægu nið-
urstöðu að kenna Alþíngi og farstjóranum um alt
saman. Það getur nú verið gott og blessað, og ó-
efað eiga þau sinn hlut í ólaginu, þíngið og farstjór-
inn. En erum við hinir þá alveg hreinir og hvítir í
því máli?
Við skulum líta á þetta með stillíngu. Það getur
vel verið að þíngið í heild sinni gæti verið vitrara og
glöggskyggnara, en það þýðir ekkert að neita því, að
þángað eru sendir menn úr þeim flokki þjóðarinnar
sem best er að sjer og hefur hinn einlægasta vilja á
að efla framfarir vorar. Og um farstjórann efar víst
einginn, að hann vilji verða að sem mestu og bestu
liði, og þó fara allar samgaungurnar í handaskolum.
það er vafalaust ekki viljinn sem vantar, heldur ekki
fjárframlögin og því síður þörf eða laungun lands-
manna til umbóta.
Hvað vantar þá?
Við eigum gamla erfðasynd, sem heitir samtaka-
leysi eða samvinnuleysi, hún er undirrót að flestum
okkar ófarnaði. Skyldi hún þá vera alveg hlutlaus í
þessum?
Skoðum þetta með sanngirni. Þíngmenn koma að
vísu úr öllum sveitum landsins og þekkja þarfirnar
meira eða minna hver í sinni sveit af viðræðu ein-
stakra manna eða af þíngmálafundum sínum; svo eiga
þeir á nokkrum fundum í nefndum og þíngsal að vega
og meta allar þessar þarfir og verða sammála hvern-
ig eigi að bæta úr þeim sem best, með því fje sem
fyrir hendi er. Þeir eiga að vinna það á fáeinum
dögum, sem hagsýnustu menn nágranna þjóða vorra
hafa þurft heilan mansaldur til.
Og farstjórinn. Hann á að búa til ferðaáætlun,
sem geti, eins og hann sjálfur rjettilega segir, fylt
upp í skörðin, og á jafnvel að lepja upp leifar danska
fjelagsins, sem skilur það eitt eftir, ef það getur, sem
vest borgar sig, og ekkert tillit tekur til hans. Hann
þarf auk þess að vita flutníngs og farþörf af einni
höfn á aðra um alt land.
Hvar eru nú skýrslur þær og leiðbeiníngar sem
þessir menn eiga að haga öllu eftir? Hvar hafa
bygðir og bæir skýrt frá því, hvers þeir æsktu? Hvar
hafa kaupmenn, sem best ættu að þekkja þörf sína,
sagt frá því, hvað þeir vildu vera láta? Þú finnur,
lesari góður, marga galla á öllu fyrirkomulaginu, og
hefur, ef til vill, fundið þá frá byrjun. Hvar hefur þú
skýrt frá þeim? Það er ekki nóg að vinir pínir og
nábúar dáist að speki pinni og framsýni. Landið
hefur ekkert gagn af því. Reynslan, sem þíng og far-
stjóri hafa getað bygt á, er stutt, og auk þess nær
eingaungu í höndum gufuskipafjelagsins danska, og
því alt annað en handhæg.
Það er bæði rjett, og lífs nauðsynlegt, að finna að
því sem aflaga fer; án þess verða aungar framfarir,
en það dugar ekki að hver nöldri um það í sínum
krók. Þjóð, sem ræðir mál sín lítið og illa, og notar
hvorki samkomur nje blöð, og hefur þó ekki þíng
neina tvo mánuði annað hvert ár, á ekki betra skilið
en að vera á eftir öllum og hafa alt sitt ráð í ólagi.
Hjer koma blöð úr öllum áttum hvert eftir annað,
og nálega aungum verður að vegi að senda þeim eitt
orð um það, sem þeir þó nefna velferðarmál sín, og
ritstjórarnir verða jafnvel að brúka brögð til að veiða
upp úr mönnum álit þeirra um þau mál. Þar af
leiðir, að ritstjórarnir verða að skrifa um hvert mál
nær einir, en það getur einginn maður, og því verða
þeir að velja þann kost að þegja. Af því leiðir ekki,
að þeir missi kaupendur, því þeir eiga nóg af ýmsu
öðru rusli handa þeim, ef þeir vilja hafa sig til
þess. En hitt er afleiðíngin, eins og reynslan sýnir,
að á sama tíma, sem borgir og bygðarlög í nágranna
löndunum gánga í fjelagsskap til að efla hag sinn og
menníngu, þá eru sýslur og landsfjórðúngar á íslandi
að hnubbast á um fáeinar krónur, þángað til einginn
fær neitt.
Þetta er eðlilegt, þegar menn nota hvorki blöð nje
mannfundi til að kynnast og ræða mál sín, svo þegar
til á að taka, er alt óundirbúið, og komið í eindaga.
Af þessu leiddi t. d. það, að Ísfirðíngar og Dalamenn
gátu ekki komið sjer saman í vor sem leið, og urðu
auðvitað bátlausir, og hamíngjan má vita hversu farið
hefði norðan og austan, hefði Þórarinn Tulinius ekki
gripið málið með þeim dug og því snarræði sem hann gerði
Enn þá veit eingin lifandi skepna milli himins og
jarðar, hvernig bátaferðir verða umhverfis landið í
sumar og því síður er farið að búa í haginn fyrir
þíngið, sem á að sjá fyrir framtíðinni. Bátaferðirnar
geta borgað sig, það hefur Tulinius sýnt, og við eig-
um þrjá Íslendínga eða íslenska borgara sem geta
tekið að sjer allar strandferðirnar hver um sig, Tuli-
nius, Wathne og Ásgeir Ásgeirsson. Hjer vantar
aðeins, að hjeröðin komi sjer saman og semji við þessa
menn eða aðra. Þetta verður alt að gerast með sam-
tökum og samníngum þángað til reynslan er feingin,
og alt getur farið að gánga af sjálfu sjer.
Eitt sjer þó heilbrigð skynsemi, og fyrir því ætti
að vera feingin næg reynsla nú þegar, að samgaung-
urnar geta aldrei farið í lagi nema strandferða og
útferða skipin vinni saman, hverjir menn sem eiga
pan. En um þessa samvinnu og alla tilhögun þurfa
blöð og fundir að ræða og búa undir næsta þíng.
Þetta blað skal og ekkert til þessa máls spara, hvorki
„tíma nje rúm", og til þess að uni eitthvað sje að
ræða, þá mun hjer innan skams koma tillaga til sam-
vinnu og ferðaáætlunar, svo ekki standi á því. Það
sem minst hefur verið í blöðunum á einstaka staði
svo sem Húnaflóa, er góðra gjalda vert. Aðeins ríð-
ur lífið á, að ræða þetta mál með stillingu.
Spurníngin er þá þessi: Hversu á að haga sam-
gaungum vorum á sjó, og hvern þátt á landsjóður að
eiga í þeim? þessu mun nú verða leitast við að
svara í tómi.
Hjer geta valdsmenn á Íslandi sjeð sýnishorn
af því, hvernig Bretar fara með sína eigin botn-
verpínga.
í blaðinu, The Weekly Scotsman, núna 7. Nóv.
segir svo.
Á miðvikudaginn var stóð William Sims skipstjóri
á vörpu skipinu Sunray, fyrir Mackezie dómara í
Wick, ákærður fyrir að hafa trollað tvisvar sinnum
ólöglega þrjá mílu fjórðúnga frá Dunbeath í Moray
firði, 27. og 28. Seftember, auk þess sem hann játaði
á sig, að hafa eingin skibsljós haft kvöldið 28. Seft.
Verjandi skipstjóra kvað sjálft verkið vera þess eðlis,
að sektin hlyti að falla, annaðhvort á vörpustjóra eða
vörpueiganda, og hjer væri það að líkindum á eigand-
ann, sem einn hefði ágóða af þeirri hlutarbót, sem
aflaðist á forboðna svæðinu, og einkum ætti að taka
tillit til þess, að Sims hefði mist stöðu sína fyrir
þessar yfirsjónir. Dómarinn kvað þá eina ólyktun
rjetta, að sektin fjelli á eigendurna aðeins þá, þegar
veitt væri ólöglega með vitund þeirra, og hjer yrði
ekki sannað að svo hefði verið. Nú hefði svo þrá-
faldlega, og með þrjósku, verið trollað ólöglega á hin-
um friðuðu svæðum fyrir Oaithness strönd, að harm
yrði að beita háum sektum, og dæmdi hann því Sims
1440 króna útlát, eða 48 daga fángelsi, fyrir hvort
brotið, og að auki 450 kr. eða 40 daga fángelsi fyrir
vanræksluna að draga upp ljós á skipinu. Sektin var
þá samanlögð 3330 kr. eða 136 daga fángelsi. Þessa
fángavist yrði kærði að þola alla í einu, óslitna. —
Frederick Powderell skipstjóri vörpuskipsins Commo-
dore, frá Aberdeen, var kærður fyrir veiði í frið-
helgum sjó við Dunbeath 28. Seft. og hafði heldur
eingin skipsljós haft. Honum var og dæmd 1440 kr.
sekt fyrir ólögmæta veiði, eða 48 daga fángelsi og
fyrir ljósleysið 450 kr. eða 40 daga fángelsi — Isaac
Jacson, skipstj. á St Fokin frá Aberdeen, neitaði að
hafa veitt ólöglega við Dunbeath 27. Seft. En fram-
burður skipstjóra á byssubátnum Jackal og margra
skipverja, sannaði sekt hans ljóslega, því aðfarir
skipsins og sá viðbúnaður sem þeir sáu á þiljum, tók
af allan efa. Tveir sjómenn frá Danbeath höfðu,
með tuttugu öðrum, haft glöggar gætur á skipinu í
fjórar eða fimm stundir,
vitnuðu alt hið sama.
Verjandi neitaði fyrir dóminum að ákærði hefði veitt
í landhelgi og bar það fyrir, að vörpurnar hefðu bilast svo
mjög um morguninn í rúmsjó við Moss Head, að þær
hefðu verið með öllu ófærar til veiði. Dómarinn
fann þó Jackson sannan að sök, en af því að hann
hafði ekki verið kærður fyrir lögbrot áður, þá var
hann lítinn sleppa með 900 krónur, eða 30 daga
fángelsi. Samtals voru fjebætur allra sökudólganna
6,120 kr. (340 pd. Sterl.)
Allir þrír skipstjórar fara í tukthúsið.
Svona fara þeir að þessu Bretarnir við trollarana,
og þeir verða nú liklega að fara til Íslands, manna-
greyin, því það 'lítur út, eins og einginn af' öllum
Einglands ráðgjöfum ráði Viktoríu til, að gefa þeim
upp sektirnar.
Brjef til óborinna kynslóða.
þjer, vorir háttvirtu og elskuðu sona-sona-synir, sem
stjórnið og stýrið háttum og högum ykkar gömlu
ættjarðar 1996, og látið svo lítið að blaða í gamla
Bjarka yður til skemtunar og fróðleiks um yðar kæru
forfeður, eða sendið yðar Ólafi Davíðssyni þángað, þá
gerið svo vel að lita í Dálkinn þann arna, og lesa
þessar línur.
Forfeður yðar sem bjuggu í Austfjörðum árið 1896
voru mjög breyskir menn, og þeir höfðu margar
skemmilegar ástríður og fýsnir, sem þeir reyndu að
fullnægja á allar lundir. Og þeir höfðu allar klær í
frammi til þess að safna sjer tímanlegum auðæfum,
og þeir höfðu um nokkur ár girnst mikið af þorski
og síld, og reynt með samtökum og kaupfjelögum að
fá betra verð fyrir vörur sínar en aðrir bræður þeirra.
Við þetta óx velmegunin og fólkið varð feitlagið og fór
víða að gánga á dönskum skóm. Og mennirnir urðu
stoltir og stórhuga, vildu altaf meira, og þeir hættu
að gánga hálfbognir eins og feður þeirra höfðu gert
um margar aldir. Og þeir ljetu sjer ekki einu sinni
nægja gömlu girndirnar, sem feður þeirra höfðu þó
komist af með, heldur fundu þeir upp nýjar og ó-
þektar girndir, til þess að hafa eitthvað til að setja
út á forsjónina og yfirvöldin. Og margar af þessum
nýju girndum voru enn þá þurftarfrekari en hinar
gömlu. Og samgaungugirndin var verst; hún varð
þeim mun húngraðri sem hún át meira.
Og þeir ljetu sjer ekki nægja Vestu, eins og aðrir
Og þeir ljetu sjer ekki nægja Thyru, og heldur
ekki Christjansen, sem æðstu prestar, skriftlærðir og
Farisear báru smjattandi og gómskellandi á höndum
sínum, og sögðu vera eftir þeirra náttúru, því þeir
voru lítillátir af hjarta, og þágu í auðmýkt sinn
deildan verð.
Og Ásgeir Ásgeirsson kom á Eskifjörð, og Ásgeir
Ásgeirsson kom á Seyðisfjörð og Austfirðingar girnt-
ust æ því meira. Og Imsland hafði Uller og Vídalín
hafði tvo dreka, og baða mikla, og Cogbill stýrði
mikilli ferju, og húskarlar þeirra Slimons annari, og
aldrei þótti Austfirðíngum nóg. Og Wathne hafði
þrú skip og Tulinius fjögur. En samgaungugirnd
Austfirðínga var óseðjandi. Og þeir báðu Tulinius
um meira, og Tulinius sendi þeim Brennæs sem þeir
máttu gera við hvað þeir vildu.
En ,.meira, meira", sögðu Austfirðíngarnir, við vilj-
um fá samgaungur við Reykjavík einu sinni á mán-
uði. En nú höfðu þeir loks fylt mæli synda sinna.
Og hegníngin kom, og hegníngin var þúng, því það
kom jarðskjálfti á Suðurlandi svo að líf og eignir
fjölda manna voru í mesta háska, og ýmsir Aust-
firðíngar áttu þar vini og vanda menn og alla menn
fýsti að vita. hvernig vesalíngs fólkinu leið þar syðra
og senda því þá hjálp sem menn gæti, en vika leið
eftir viku og menn biðu fregna órólegir og kvíðandi,
og mánuður leið, og hann var lángur, á fimtu vik-
unni hætti fólkið að bölfa og á sjöttu vikunni lá við
Það færi að biðja, og allan þennan tíma höfðu þeir,
ofan á alt saman, orðið að horfa á vandræði Sunn-
lendínga, sem sátu í svelti þar eystra. Og fregnir
um jarðskjálftann flugu um löndin. þær fóru til
Skotlands og Danmerkur, og til Ameriku yfir hatið,
og þær fóru til Tyrklands og Kina, og allir vissu
hvað gerðist á Suðurlandi nema Austfirðíngar, og
loks komu þær, en ekki að vestan og sunnan eftir
eðlilegri rás, heldur úr háaustri frá Noregi og úr
landsuðri frá Skotlandi. Og blöð Austfirðínga feingu
ekki að gánga beina leið til kaupenda, eins og önnur
blöð, heldur urðu þau að fara til Skotlands, til þess
að komast til Reykjavíkur, og geta farið krók.
Munið það kæru afkomendur. Verið bljúgir í yðar
hjörtum, og lítillátir, eins og þeir í Reykjavík. Böllið
ekki fyrstu fjórar vikurnar, sem þið fáið ekki fregnir
úr næsta fjórðúngi, minnist þess, að fimta vikan er
verri.
Lesið þetta með alvörusvip, elskulegu afkomendur,
og hlægið ekki að feðrum yðar.
Seyðisfirði 14. nóv
Tíðarfar alt mjög stirt, snjóhriðjur framan af vik-
unni, en stilt veður síðari hlutann, og hægt frost og
þíða til skiftis. Síldarlaust fyrir Austfjörðum og
sama sagt af Eyjafirði.
Eingin tíðindi neinstaðar að úr hjeröðum.
Hækkun á kornvöru. sem getið var um í síðasta
blaði stafar, að sögn, bæði af laklegri uppskeru í
Ameríku, og afarillri á Indíalandi, svo að þar er
jafnvel búist við hallæri og vandræðum,
Um Fjársölu á Einglandi voru óglögga frjettir,
en Slimon var farinn að kaupa fje aftur í Noregi
og bendir það heldur til, að fjársalan hafi lagast.
Fjársala til Belgíu frá Stafángri hafði orðið á-
rángurslaus. Tveir skipsfarmar seldir með skaða og
hætt svo við.
Egill, skipstj. Ólsen, kom híngað 12. þ. m. frá
Leith fór í gær suður til Rvíkur með Sunnlendínga.
Vesta fór þ. 30. Okt. frá Leith á leið til Khafnar
Má vænta hennar um þ. 20. þ. m. ef vel geingur.
Marie kom híngað í fjórða sinn í fyrra dag, kom
til að leita einum skipverja læknishjálpar og hjelt
sama dag til útlanda.
Utanað.
Seinustu fregnir úr útlendum blöðum 7. þ. m.
Bandaríkin hafa 2. þ. m., valið Mc. Kinley fyrir
þjóðveldisforseta í stað Clevelands. McKinley fjekk
svo mikinn atkvæða fjölda, að hæði vinir og fjendur
undruðust. Sagt er að forsetaval hafi aldrei verið
svo fast sótt af báðum flokkum sem nú. Svo mikill
hefur ákafinn verið, að mönnum hefur ekki nægt
penninn eða túngan, heldur hafa menn gripið til
vopnanna sumstaðar. Í Philadelphiu var maður
skotinn til bana af mótflokks manni, og í St. Louis
særði einn af atkvæðasmölum Mc Kinleys einn Bryans
mann til bana. Í Lexíngton í Kentucki fylki voru
ekki færri en 20 einvíg, þar sem menn börðust og
skutust á, en um mannfall er ekki getið. En þó
þess konar kæmi fyrir milli einstakra manna, má segja,
að valið hafi yfirleitt farið friðsamlega fram.
Kjörstríð Bandaríkjanna er í rauninni als ekki háð /
um pólitík, eftir vanaskilníngi þess orðs, heldur er
þar nú hafin sú mikla orusta, sem gánga skal yfir
alla veröldina, orustan milli fátæku stjettanna sem
vinna, og auðugu stjettanna sem njóta ávaxtanna.
Amerikumenn neita raunar að þetta stríð geti nokkru
sinni komið til Ameriku, því landið sje nóg fyrir
alla, það er eins og þeir sjái ekki, að þeir
standa nú sjálfir mitt á vígvellinum.
Auðmennirnir hafa nú sigrað að þessu sinni.
Gullið stígur í verði um heim allan, og auður auð-
mannanna margfaldast, og tekjur bænda og verk-
manna lækka að sama skapi. Reyndar geta þeir
keyft alla vöru ódýrra en áður, en það þýðir lítið,
því hið lága verð vörunnar þrýstir smásaman niður
kaupgjaldi þeirra sem afla hennar og að henni vinna,
svo í rauninni græða þeir einir sem ekkert framleiða.
Gull þeirra vex, rentur þeirra eru verðmeiri, og þeir
geta keyft vörur sínar ódýrra. Annars er þetta
spursmál flókið og má segja margt með og mót, en
sjón er sögu, ríkari, að auðmennirnir báðum megin
Atlantshafs, sem eiga stórfje á rentu hjá bændum
og iðnarmönnum Ameriku, hoppa nú eins og únglömb
af gleði yfir því, að gullpostulinn Mc Kinley sigraði
og silfur-Bryan fjell.
Þýskt botnvörpu skip hafði gert tilraun í sumar
að fiska fyrir Sunnmæra strönd í Noregi en svo fór
um sjóferð þá, að það festi vörpurnar á stórgrýti og
fjekk ekki bein. Segja nú norsk blöð að fjelagið
hætti fiski leit við Noreg og haldi nú til Færeyja og
Íslands á Stöðvar Einglendínga. „Þar er aftökustað-
urinn, Þórunn mín".
Sjóræníngjar við Afriku strendur munu nú vera
farnir að dofna, en það hafa þeir sýnt í sumar, að
þeir eru þó ekki aldauða enn þá. Franskur barkur,
hlaðinn góssi, lá við spánska nýlendu borg á Marokkó-
strönd og var að athafna sig. þá vita mennirnir ekki
fyrri til, en þeir eru alt í einu umkríngdir af fjölda
báta, hlöðnum vopnuðum mönnum. Skipverjar voru
vopnlausir og gátu ekki veitt viðnám. þetta voru
arabiskir ræníngjar, og greiddu þegar uppgaungu,
bundu fólkið og dýngdu bæði því og góssinu niður í
báta sína. Meðan á þessu stóð kemur að þeim spánskt
gufuskip, nær einum bátnum og þeim bandíngjum og
góssi sem í honum var. Síðan leggur gufuskipið að
barkinum til að ná í ræníngjana. þeir voru þar enn
þá að rupla og voru ekki búnir að flytja skipstjóra í
land. En undir eins og gufuskipið kom að barkinum
dundi á því kúluregn svo þjett, að það varð að hörfa
undan, og voru þá tveir skipverjar skotnir til bana
og fimm sárir. Spánverjar hafa sent herskip til að
ná ræníngjunum og frelsa fólkið. Frakkar heimta
útlausn sinna manna strax í stað, og ríflegar skað-
abætur, svo ræníngjar mega vara sig. það er tölu-
vert hættulegra að vera ræníngi í Afríku en að skjóta
kind og kind á Lánganesi á Íslandi.
þær voru báðar yfirkomnar af kvefi og gátu
ekki sofið fyrir hósta nótt eftir nótt. Það var
kominn háttatími og þær kviðu fyrir að leggj-
ast til svefns. Maður nær ekki til læknis,
enda hef jeg litla trú á meðulum, sagði önn-
ur; jeg ætla heldur að lesa bænirnar mínar
og biðja fyrir mjer. Henni kom ekki
dúr á auga alla nóttina og hún komst með
naumindum á fætur um hádegi daginn eftir.
Jeg er nú reyndar orðin leið á að lesa
bænir mjer til heilsubótar sagði hin. og
saup úr vænu glasi af víni, um leið og hún
lagðist útaf. Hún svaf með ró til morguns.
þýngslin og særindin fyrir brjóstinu voru horf-
in og hún kendi sjer einkis meins. Vínið var
jarðarberjalikör, eins og sá, sein fæst í
verzlan
Magnúsar Einarssonar.
Hjer með læt jeg alla viðskiftamenn mína
vita, að jeg er aftur byrjaður að baka og vænti
að þeir, sem hafa skift við mig áður sýni mjer
enn sömu velvild.
Virðíngarfylst.
Seyðisfirði 10. Nóvember 1896.
A. H. R. Schiöth.
íslensk frímerki af öllum sortum kaupir
Magnús Magnússon verslunarmaður á
Vestdalseyri, við mjög háu verði.
Hæðsta verð á Seyðisfirði. Ensk frímerki
einnig keyft.
Augu. — Eyru.
Almenníngi gefst til vitundar, að jeg, auk annara
læknisstarfa, hjer eftir sjerstaklega tek að mjer
lækníngar á öllum hinum algeingari augna- og
eyrnasjúkdómum.
Seyðisfirði, h. 21. Okt. 1896.
Scheving.
í verslan Sig. Johansens
á Seyðisfirði
eru enn á ný komnar margar tunnur af ýms-
um ágætum eplategundum með gjafverði. Og
þó afsláttur, ef mikið er tekið. Laukur og
miklar byrgðir af syltetöji ásamt jólakertum
og grænsápu, er alt alveg nýkomið og flýgur
út, svo varlegast er að koma sem fyrst, fyrir
þá, sem hug hafa á að ná í þetta.
Skiftafundur í dánar- og þrotabúi Eyleifs
sál. Magnússonar frá Borgarhóli, verður hald-
inn á skrifstofu sýslunnar, þriðjudaginn 17. þ.
m. kl. 12 á hádegi, og verða þá skiftin á búinu
væntanlega leidd til lykta.
Skrifstofu Norður-Múlasýslu, 3. Nóvbr. 1896.
Eggert Briem
settur.
Sardínur, humrar. niðursoðinn lax, agúrk-
ur, asiur, rödbeder, ' syltetöj, ribssaft.
kirsuberjasaft, rússneskar ertur, sarepta sinnep,
angostúrabitter og fl. fæst hjá:
Andr. Rasmussen, Seyðisfirði
Brunaábyrgðar fjelagið
„Nye danske Brandforsikríngs Selskab"
Stormgade 2 Kjöbenhavn.
Stofnað 1864 (Aktielkapital 4,000,000 og
Reservefond 800,000).
Tekur að sjer brunaábyrgð á húsum, bæj-
um, gripum, verslunarvörum, innanhúsmunum
o. fi. fyrir fastákveðna litla borgun (premie)
án þess að reikna nokkra borgun fyrir bruna-
ábyrgðarskjöl (police) eða stimpilgjald.
Menn snúi sjer til umboðsmanns fjelagsins
á Seyðisfirði:
St Th. Jónssonar.
Skófatnaður alskonar,
fataefni, kjólatau, svuntutau, kvennslifsi, hál-
stau fyrir karlmenn, húfur, hattar og fl. fæst
hjá:
Andr. Rasmussen, Seyðisfirði
þeir sem hafa gerst áskrifendur að orðabókunum
dönsku og ensku, eða öðrum bökum og tímaritum, hjá
undirskrifuðum, eru beðnir að vitja þeirra hið fyrsta, og
greiða um leið andvirðið.
Ij. S. Tómasson Seyðisfirði.
Eigandi: Prentfjelag Austfirðinga.
Ritstjóri: Þorsteinn Erlíngsson.
Prentsmiðja Bjarka.
