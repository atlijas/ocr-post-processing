Eitt blað á viku minst.
Árg. 8 kr. borgist fyrir
1. júlí (erlendis 4 kr.
borgist fyrirfram);
BJARKI
Auglýsíngar 10 au. lín-
an; mikill afsláttur ef
oft er auglýst. Upp-
sögn skrifl. fyrir l.okt.
I. ár.
Seyðisfirði, laugardaginn 7. Nóvember
1896.
Merkileg bók. (frh.)
(Landfræðissaga Þorv. Thóroddsens.)
Oftast var það þó hvorki af ást til guðs eða
manna, að menn gáfu kirkju eða klerkum eignir sínar
og völd á fyrri öldum; það var títt af ótta fyrir of-
sóknum kirkjunnar og þó enn oftar af ótta fyrir kvöl-
inni hinum megin. Henni var lýst svo nákvæmlega
og hryllilega, að oss ofbýður að lesa slíkt, jafnvel nú
á tímum, eftir að mentun og mannúð eru búnar að
harðloka Helvíti og kirkjan sjálf orðin í vandræðum
með kölska.
Það var auðvitað kent þá, eins og nú, að mennirnir
ættu að íklæðast líkömum sínum á efsta degi, svo
vandinn var tiltölulega lítill, að búa Helvíti svo út,
að það gæti pínt líkamann sem sárast. Einkum hafði
skáldið Dante sýnt ótrúlega snild á því, að búa þar
til ýmsar hyllur og bása, með margfaldlegum sóða-
kvölum, svo grimdarlegum og miskunarlausum að þær
voru í fimm hundruð ár sem spegill og fyrirmynd
allra níðingsverka og líflátskvala hjá klerkum og kon-
úngum.
Dante lýsir Helvíti eins og tregtmynduðu gímaldi
undir jörðinni, þar sem kölski sjálfur sat með Júdasi
og svo leiðis kompánum í brennisteinsvellunni neðst
í gatinu, og þessi auðtrúa miðaldalýður, sem kirkjan
bannsaung, sá í anda, hvernig djöflar og árar hrintu
fordæmdum mönnum þar pall af palli niður í verri og
verri kvalir, og niður af einum hamrinum ljetu djöfl-
arnir fólkið bruna sjer nakið á afarlángri, hárbeittri
skegghnífs egg svo líkamirnir skárust sundur að endi-
laungu, en voru ódauðlegir, og skriðu svo saman aft-
ur þegar niður kom, til þess að þola nýjar píslir.
Það er ekki svo að skilja, að klerkar og kennimenn
prjedikuðu þetta einúngis til að hræða lýðinn; þeir
urðu sjálfir um síðir gripnir af sama hryllíngnum og
æðinu, bæði á Íslandi og annarstaðar, og sáu djöfla
og ára í hverjum krók, aungu síður en almúginn, og
eru hrein undar að allur heimurinn varð ekki vitlaus
Af þessu leiðir, að menn fara í draumum og sjón-
um að standa í beinu sambandi við illa og góða anda,
sem eru að berjast um að ná í mannkynið, og eru
öll slík mök kallaðir galdrar.
Siðabót Lúthers gat auðvitað aungan bug unnið á
þessu, því Lúther trúir sjálfur á ára og djöfla, og
það er einmitt eftir siðaskiftin, á 17. öldinni, að galdra-
brunarnir hefjast. Og svo við snúum að bók Þor-
valdar, þá lýsir hann því fyrst hvernig líkamlega vol-
æðið fór sívaxandi á 17. öldinni og segir svo (bls. 2):
„Annað það, sem spilti fyrir framförum mentunar-
innar, var hjátrúarrínglið, sem kom í lærða menn og
leika á 17. öld, og það jafnvel helst í þá sem lærð-
astir voru, hindurvitni og galdratrú. gekk þá um alla
Norðurálfuna eins og landfarsótt og lá við sjálft að
heilar þjóðir mundu tryllast af ángist, menn gátu ekki
geingið um þvert hús fyrir öndum og árum, menn
hugsuðu ekki um annað en djöfla og forynjur, og
klerkarnir hömuðust og snerust eins og höfuðsóttar-
kindur kríngum Helvíti, og gátu samt ekki unnið bug á
kölska, sem gekk eins og grár köttur um hvers mans
hús. Þegar svona var ástatt, var ekki að búast við,
að margir hefðu sjálfstæða hugmynd um náttúruna
eða eðli hlutanna það var jafnvel hættulegt að fást
við náttúrufræði, menn áttu á hættu að verða teknir,
píndir og brendir fyrir galdra. Hin andlegasýki var
svo almenn, að það þurfti býsna sjálfstæða sál til að
hefja sig upp úr hindurvitnamuggunni".
það væri, eins og áður er sagt, mesta, ánægja að
geta fært lesendum sínum bókina alla saman, svo vel
er hún skrifuð, fróðleg og skemtileg.: Þar er ágæt-
lega sýnt hvernig oftrúin og hjátrúin dýngja þjóð-
unum, sálunum, vitinu og vísindunum ofan í saur og
svívirðíng og gera mennina að siðlausum svínum sem
velta sjer í viðbjóðslegustu glæpum, og verða svo
grimmir, að þeir hýða börn sín til bana. Sjálf siða-
skiftin verða í höndum þessara vesalíngs manna hvöt
og frumkvöðull að galdrabálunum, þessum svívirðilega
bletti, sem mannkynið getur aldrei af sjer þvegið, hvað
leingi sem það litir. Nálega aungum manni dettur í
hug, að opna augun og líta á fegurð himins eða jarð-
ar, og því síður að gæta að því, hve óendanlegt meist-
araverk það er, sem þeir eru að fótum troða í þess-
um blindíngsleik við fársjúkar ímyndanir.
En svo þrautgóður og sigursæll er þó mansandinn,
þrátt fyrir alt, að honum hefur furðu vel lánast, að
brjótast um þetta ódáðahraun á leið sinni til þekk-
íngar á náttúrunni og sjálfum sjer og til að geta
skynjað eðli sitt og ákvörðun.
Þó þessi bók segi menníngarsögu laungu liðinna
alda, þá er fátt skrifað um nútímann sem meiri nauð-
syn sje að lesa en hana. Það þýðir ekki að neita
því, að mannkynið er svo skammsýnt, að það hefur
gert sömu vitleysurnar hvað eftir annað, og margtugg-
ið það upp aftur, sem það var búið að hrækja út úr
sjer, og getur oft ekki skynjað, hvað fram fer í kring
um það, nema því sje sýnt það í spegli horfins tíma.
Og enn getur slík bók orðið þeim mönnum kenníng,
sem eru að sperrast við, að pota oftrú og djöflatrú
inn í þjóðirnar. Hættan er nú að vísu minni en áður
var, þar sem jafnvel allur þorri presta er nú svo
menntaður og andlega frjáls, að hann hefur viðbjóð
á slíku athæfi. En dæmin sýna, að þessir púka-
prjedikarar eru ekki vonlausir enn.
Hafi Þorvaldur Thóroddsen þökk og heiður fyrir
þetta rit sitt og önnur, og öll sín störf. Það er
hamíngja landsins og vísindanna, að eiga svo ágætan
og mikilhæfan starfsmann og svo glöggvan og óhlut-
drægan dómara liðinna ára. Það er ótrúlegt, hvað
maðurinn hefur getað komist yfir að lesa og rann-
saka; það er annað en gaman að pæla sig gegn um
slíka hauga af máðum og illa skrifuðum doðröntum,
og hitt er þó enn verra, að verða að lesa hvern hest-
burðinn eftir annan af skruddum, sem ekkert finst í,
einúngis til að leita af sjer grun. Því getur einginn
nærri nema sá sem reynt hefur. Það er ánægja að
hugsa til þess, að þessi maður er enn á besta skeiði
aldurs síns og hinn hraustasti að heilsu.
Hitt er raunalegra afspurnar, að hann skuli hafa
feingið svo lítinn styrk til ferða sinna um landið, að
hann hefur tapað á þeim stórfje, og styrkurinn þar
að auki að nokkru frá útlendíngum. Það er þó nærri
sárast, að þetta handrit heftir orðið að liggja óprent-
að síðan fyrsta heftið kom frá Reykjavíkurdeildinni, og
var von að Þjóðverjnm þætti skrítið, að höf. varð að
fara að þýða handrit sitt af slíkri bók til þýsku út-
gáfunnar.
Það hefur verið vani híngað til, að nafnfrægir Ís-
lendíngar hafa orðið að gefa út rit sín á öðrum mál-
um, til þess að fá nokkuð fyrir þau og koma þeim á
gáng. Þeir geta ekki látið sína eigin þjóð njóta
verka sinna hvað fegnir sem þeir vildu.
Kannske þetta fari nú að lagast. Og heiður skaltu
hafa, gamla Hafnardeild, fyrir þetta hefti þó það sje lítið.
Flutníngur sunnlenskra sjómanna.
Óánægja hefur verið talsverð milli sjómanna hjer
lit af því, að þeir hafa orðið að bíða á höfnunum á
Austurlandi eftir skipaferðum híngað og er það von,
því sjaldan hefur geingið eins illa með flutníng suður
fyrir þá og í ár.
Sumir hafa viljað kenna eimskipa útgerð landsjóðs
og farstjóra hennar um allar þær tafir, sem á hafa
orðið, því þetta eina skip á, eins og menn vita, ekki
aðeins að borga sig heldur einnig að bæta það upp
sem hin skipin láta ógert, og uppfylla allar þær kröf-
ur, sem gerðar verða bæði til fjórðúngsbáta og mill-
umlandsferða.
Aðalástæðan fyrir óánægjunni er sú, að aungvar
samgaungur hafa verið frá Austfjörðum suður fyrir
land í Seftembermánuði.
Um undanfarin ár hafa eimskip Wathnes sjeð um,
að menn hafa getað komist suður um rjettir, en í ár
hafa skip þessi haft nóg að gera með síldarflutnínga
til útlanda og þar sem flutníngur þessi hefur gefið
af sjer svo tugum þúsunda króna skiftir hefur hann
verið arðsamari fyrir skipin en mannflutníngar suður
og því látinn sitja í fyrirrúmi.
Það er ekki í fyrsta skifti að menn hafa orðið að
bíða eftir hentugleika þessara skipa af ýmsum ástæð-
um, en í ár á ástæðan að hafa verið sú, að minsta-
kosti að því er „Egil" snertir, að ráðandi landskips-
ins hafi hótað eiganda Egils öllu illu, ef hann dyrfð-
ist að keppa við það um flutnínginn. — þetta eru
helber ósannindi: Um fargjald hef jeg skrifað hr.
Wathne, að það yrði hið sama á landskipinu og öðr-
um skipum, sem fara á milli, og í stað þess að hóta
honum samkeppni, hef jeg skorað á hann að koma
með tillögur, til samvinnu, annað hvort með því að
leigja eimskipaútgerðinni „Egil" fyrir aukaskip, nokkr-
ar ferðir,, eða jafnvel svo, að ferð skipsins kæmi á
hina fastákveðnu ferðaáætlun landskipsins með þeim
skilyrðum, að skipið geingi algjörlega fyrir reikníng
hr. Wathnes. Þannig stendur á þessum voðalega
yfirgángi, og læt jeg hjer með fylgja afrit af brjefum
mínum til Wathnes þessu til sönnunar.
Hvað hina fyrirhuguðu ferð „Vestu" þ. 12. Seftem-
ber, snertir, þá var tilgángur hennar als ekki sam-
keppni við hin skipin, en átti aðeins að vera þeim
til þæginda, sem vildu flytja sig úr hinum fiskisælli
austurhöfnum híngað áður en venjulegur fiskitími aust-
anlands væri úti. Af því að ekki var hægt, ýmsra
ástæðna vegna, að ákveða hjer þessa aukaferð fyrir
fult og alt, hlaut hún að vera nokkuð óviss, eins og
auglýsíngin bar með sjer, og gerði jeg mitt til að ferð
þessi yrði farin þótt ekki yrði af.
Astæðurnar fyrir því, að „Vestu" seinkaði svo mikið
á leið sinni kríng um landið, í síðustu ferðinni, eru
fyrst fjögur illviðraköst og enn fremur, hvað affermíng
gekk illa einkum á einum stað, eins og þegar hefur
verið tekið fram í blöðunum.
Þeir sem kenna farstjóranum um allar þær tafir sem
á hafa orðið, ættu að sýna það snjallræði, að semja
ferðaáætlun fyrir þetta eina skip, þar sem ferðirnar
væru nógu margar og greiðar og gera ráð fyrir 8
daga töf á annari eins höfn og Pollinum á Akureyri
en meira eða minna óveðri á flestum öðrum höfnum.
D. Thomsen.
Þessi grein farstjórans hefur verið tekin hjer öll
af greiðvikni, því ekki eru í henni nema fáar línur,
sem geti heitið svar eða eitthvað í þá áttina, upp á
það sem sagt hefur verið hjer í blaðinu um þetta mál.
Höfundinum finst sjálfsagt að hún bæti málstað hans,
en það gæti verið dálítið meiri vafi á, hvað Austfirð-
íngum og Sunnlendíngum finst um það.
það efar víst einginn, að ervitt sje fyrir eitt skip
að fylla skörðin í stranda- og útferðunum en einmitt
af því gat mönnum fundist eðlilegt, að fólksflutníng-
urinn suður, seinni hluta Seftembermánaðar hefði, nú
sem áður, verið eftirlátinn þeim manni, sem hægara
átti með að koma sjer við. Hefur farstjórinn athug-
að það?
Flogið hefur það fyrir, að herra Wathne hafi ætlað
að senda skip suður með fólkið kríng um 20. Seft,
og þó menn viti ekki hvað heft hefur þá fyrirætlun,
þá er það fyrirgefanlegt þó menn hugsi, að hann hafi.
hætt við að láta skipið vera hjer til taks 20. Seft.
þegar megnið af farminum væri farið suður með
Vestu þann 12.
Um ógnanirnar getur sjálfsagt verið álitamál; en
hitt er óefað. að það væri skrítið athæfi af landssjóði,
að gera sjer leik að því, að ríða ofan íslenskan borg-
ara, sem er að reyna til að efla atvinnuvegi landsins
sem best, og verið hefur einn stærsti gjaldandi til
landssjóðs hin síðari árin.
Var annars nokkur fregn komin til Reykjavíkur 4.
Seft. um síldarafla hjer á Austfjörðum? Hefur herra
farstjórinn athugað það?
En alt þetta eru aukaatriði, sem ekki hafa verið
nefnd hjer í blaðinu, og enn hefðu þau feingið að
sofa í ró hefði ekki farstjórinn vakið þau.
En nú kemur aðal atriðið, herra farstjóri.
Úr því þjer fóruð að skrifa um málið, þá væntu
menn að finna þar álitlega ástæðu fyrir því, að Vesta
kom ekki híngað austur 12. Seft. Það eina hirtu
menn um að vita, alt annað var hjegómi; þetta er
eðlilegt, því aðeins af forföllununi gátu menn sjeð.
hvort auglýsíng yðar 4. Seft. var á nokkurri skyn-
semi bygð. Og þrátt fyrir alt sem orðið er, hefði það
þó gert hugina rólegri, ef menn hefðu sjeð að svo var.
Á þetta minnist þjer nú ekki einu orði, og megið því
búast við, að Austfirðíngar og Sunnanmenn, haldi
eftir sem áður, að auglýsíngin hafi verið gálaust flan,
eða jafnvel aðeins ætluð til að fæla aðra. Þetta er
aðal sökin sem yður er gefin, og hún er undirrót allra
ófaranna. Lausafregn, sem híngað hefur borist um
forföll Vestu er ekki góð, en þó miklu hetri varnar-
skjöldur en grein yðar.
Um seinkun Vestu í illviðrunum, sagði einginn mað-
ur hjer, eitt orð farstjóranum til áfellis; en það vita
Austfirðingar fyrir laungu, að það er óviti næst, að
ætla fólksflutníngana hjeðan á haustdegi skipi, sem
kemur norðan um land, og búast má við að tefjist á
annari hverri höfn.
Ritstj.
Seyðisfirði 7. Nóv,
Fyrrahlut vikunnar var hjer einmuna blíða, logn
eða þýðvindi og 4 og 5 stiga hiti á daginn. En seinni-
partinn hefur verið fúlasta veður af landnorðri, en þó
frostlaust þángað til í gærkvöld. Í dag 2 gr. frost.
Skip. Thyra kom loks að norðan 28. Okt. og fór
hjeðan 29.
Cimbria, frá fiskiveiðafjelaginu danska, kaft. Backe,
kom híngað sunnan af fjörðum 31. Okt. og fór hjeðan
næsta dag til Eyjafjarðar.
Dronning Sofie, frá Þórarni Tuliniusi, kom hjer 4.
þ. m. og ætlaði næsta dag norður til Borgarfjarðar
en varð að snúa aftur sakir illviðurs.
Að sunnan kom hjer póstur með Dronning Sofie,
en sagði eingin tíðindi úr Reykjavík, og hvorki hafði
þar heyrst getið jarðskjálfta nje eldsuppkomu síðan
seinast frjettist.
Dido, frá norska síldarveiðafjel. í Stafángri, kaft.
Monsen, kom hjer 4. p. m. að vestan og fór s. d.
suður á firði.
Vaagen, kaft. Endresen, kom í fyrra dag frá Staf-
ángri. Hrefti fárviður á útleið og náði við illan leik
höfn í Færeyjum og hjelt þaðan til Noregs.
Cimbria kom aftur í gær. Eingin tíðindi að norðan.
Að utan.
Hjá Tyrkjanum og í hans ríki er nú svo mikil
ringulreið á öllu, að ekkert kvikindi botnar í. Tyrk-
neska stjórnin getur sjálf aungan hemil haft á neinu,
því hún á nú ekki skildíng í eigu sinni til að ala lið
sitt eða gjalda her sínum kaup, svo sjálfir hermenn-
irnir gánga meðal húsa í Miklagarði eins og flakkar-
ar og beiðast ölmusu, en óbarinn lánar einginn maður
stjórninni einn eyri, en nú ætlaði hún, þegar síðast
frjettist, að neyða hvern mann í ríkinu með valdi til
að lána henni penínga, frá 25—250 pjastra á mann
eftir efnum (1 pjatri 15 aurar). Tyrkir hafa í hót-
unum við soldán, og sjálfir Armeníngar hóta stór-
veldunum að hleypa öllu í bál, ef þau sitji svona hjá
aðgerðarlaus. Einglendíngar sýnast jafnvel vera farn-
ir að verða áhyggjufullir yfir leikslokunum, og Glad-
stone hefur jafnvel ráðið til, að láta laust Egyftaland
og láta Rússa fá Kýprusey til þess að samníngur
geti komist á. Auðvitað verður þetta þó ekki.
Seinustu tíðindi af því máli eru þessi. 19. Okt.
myrtu Tyrkir í einum bæ 2000 Armeni, þar af voru
150 börn, og neyddu síðan biskupa og kennimenn til
þess að senda þær fregnir útum heiminn að það væri
alt Armenum að kenna. 700 hermenn Tyrkneskir
ræntu franskt herskip sem sent var frá Krítey til
verndar frönskum borgurum á Tyrklandi. Tyrkir
segja Armeni hafa í hyggju að spreingja í loft sendi-
herra Rússa í Miklagarði og nota það sem ástæðu
til að setja fólkið í varðhald, en haldið að þeir ljúgi
því frá rótum.
Allra síðustu frjettir frá 24. Okt. segja að 6 þús.
Armenir hafi ráðist á setulið Tyrkja í borginni Wan
og gert mesta manntjón. Yfirvöldin Tyrknesku heimta
nú herstyrk til að bæla uppreistina, svo líklega má
búast enn við tíðindum úr því horni.
Kvennsamir Einglendíngar. Það er sagt að
skipshöfn af ensku skipi hafi geingið á land á Lem-
nosey, og svívirt þar fjölda Tyrkneskra kvenna, og skot-
ið niður lögregluliðið, sem kom til bjargar kvennfólk-
inu. það er ekki ólíklegt að Tyrkir og Einglar þurfi
að skrifast á um það.
Cupa á illa æfi. Þar harðnar bæði sókn og vörn
með hverjum degi og getur varla orðið lángt til end-
ans hjeðan af. Spánverjar senda þángað hvern her-
flokkinn á fætur öðrum, svo þar eru nú 200,000 her-
menn og í Desember á að senda þángað 40 þúsundir
enn á ný. Margt af þessu eru únglíngar sem gintir
eru útí voðann. Guli feberinn drepur þessa óhörðn-
uðu menn unnvörpum og lágu 4500 mans veikir af hon-
um í Havanna þegar síðast frjettist. Cleveland for-
seti kvað nú ætla að skerast í leikinn en óvíst hverja
skilmála hann setur Spánverjum. Sagt að Ameríku-
menn sje tilbúnir að kaupa eyna og heimti að hún
verði laus undan yfirráðum Spánverja ef ekki verður
kominn friður og ró á eynni að þrem mánuðum liðn-
um. Spánverjar ætla nú að gera síðustu atrennuna
og segjast hafa ráð eyjarskeggja í hendi sjer, en
sannleikurinn er, að þeir hafa eftir heima á Spáni,
af góðu liði, aðeins 80 þús. og þorir stjórnin ekki að
senda það úr landi, því þjóðin er viðbúin að reka af sjer
þessa kúgara sína nær sem færi gefst. Uppreistar-
menn kvíða aungu þessa þrjá mánuði, og það því
síður sem líklegt er M Kinley verði valinn, sem er
einn bestur talsmaður þeirra í Ameríku, og mun þeg-
ar viðurkenna þá sem lausa frá Spánverjum og allri
þeirra kúgun.
Danir. Til Verdens Gang er telegraferað 22. Okt.
frá Kaupmannahöfn:
það hefur vakið hina mestu undrun, að vinstri
mönnum befur loks tekist í dag að neyða út úr ráða-
neytinu skíra yfirlýsíngu um stefnu þess í löggjafar-
baráttunni. Stjórnarforseti, barón Reedz-Thott las
upp yfirlýsíngu ráðaneytisins, og kvað það ætlun þess,
að vinna áframhaldandi að því, að löggjöfin gæti far-
ið fram á reglulegan hátt, með þeirri samvinnu og
tilhliðrunarsemi beggja flokka, sem nú væri feingin.
Rekist landið aftur inn í ógreiðandi fjárlagaflækju, telur
ráðaneytið ætlunarverk sitt og starf á enda.
Foríngi vinstri manna í fólksþínginu, Christofer
Hage, kvað nú lýst yfir því ótvírætt, og órjúf-
anlega að þetta ráðaneyti myndi aldrei og undir aung-
um kríngumstæðum setja bráðabyrgðarfjárlög framar.
Auðvitað bindur þetta ekki hendur á neinum nema
þessu ráðaneyti, ekki einu sinni á þeim núverandi hægra
flokki í Danmörku, enda er þetta ráðaneyti þeim flokki
alt annað en ástfólgið, þó hann styðji það að nafn-
inu til.
Samt hefur það töluverða þýðíngu, að þetta
ráðaneytí ætlar heldur að víkja sæti, en að grípa til bráða-
byrgðar fjárlaga.
Annars munu nú fáir afturhaldsmenn í Danmörku
svo rammir, að þeir telji ekki bráðabyrgðarfjárlög bæði
skömm og skaða fyrir stjórn og þjóð.
Korn steig nú óðum í verði ytra; eins farmgjald
skipa.
Í verslan Sig. Johansens
á Seyðisfirði
eru enn á ný komnar margar tunnur af ýms-
um ágætum eplategundum með gjafverði. Og
þó afsláttur, ef mikið er tekið. Laukur og
miklar byrgðir af syltetöji ásamt jólakertum
og grænsápu, er alt alveg nýkomið og flýgur
út, svo varlegast er að koma sem fyrst, fyrir
þá, sem hug hafa á að ná í þetta.
Skiftafundur í dánar- og þrotabúi Eyleifs
sál. Magnússonar frá Borgarhóli, verður hald-
inn á skrifstofu sýslunnar, þriðjudaginn 17. þ.
m. kl. 12 á hádegi, og verða þá skiftin á búinu
væntanlega leidd til lykta.
Skrifstofu Norður-Múlasýslu, 3. Nóvbr. 1896.
Eggert Briem
settur.
Nýkomið
Hárgreiður úr nikkelsilfri.
Speglar góðir og ódýrir.
Ølglös fásjeð og skrautleg.
Myndarammar, brjóstnálar,
Harmonikur og fleira
í verslan Magnúsar Einarssonar.
Augu. — Eyru.
AlmennÍRgi gefst til vitundar, að jeg, auk annara
læknisstarfa, hjer eftir sjerstaklega tek að mjer
lækníngar á öllum hinum algeingari augna- og
eyrnasjúkdómum.
Seyðisfirði, h. 21. Okt. 1896.
Scheving.
Skófatnaður alskonar,
fataefni, kjólatau, svuntutau, kvennslifsi, hál-
stau fyrir karlmenn, húfur, hattar og fl. fæst
hjá:
Andr. Kasmussen, seyðisfirði.
Sælgæti.
Biblíuljóð e. sjera Vald. Briem I. 4,00
Dönsk-ísl. orðabök, ób. 5,00, ib. 6,00
Ljóðmæli Jóns Ólafss.,nýútg. ób. 1,20,ib. 2,00
Ágrip af náttúrusögu innb. 1,50
Eimreiðin II. 3. hefti 1,00
Ensk íslensk orðabók ób. 4,00 ib. 5;00
Íslendíngasögur 1.—15. 9,30
Kristileg siðfræði ób. 3,00, ib. 4,00
Kvennfræðarinn, e. Elínu Briem, ib. 2,50
Ljóðmæli Kristjáns Jónssonar ib. 3,00
Ljóðmæli, Stgr. Thorsteins., 3,00 ib. 4,50
Piltur og stúlka, ný útg. 2.00
Um botnvörpuveiðar, eftir Eirík Magnúss. 0.20
Úrvalsrit e. Sigurð Breiðfjörð 4. ib. 5,50
Æfíngar í rjettritun e. Kristínu Arad. 0.40
Lækníngabók Dr. Jónasens 3,00
Bókmentafjelagsbækur fyrir 1896.
Þjóðvinafjelagsbækur fyrir 1896.
lestrar- og kenslubækur, fræði- og skemtibæk-
ur, landabrjef góð og ódýr, skrifbækur handa
börnum, með og án forskriftar, skrifbókapapp-
ír, vasabækur, ritfaung alskonar o. m. fl. fæst
í bókaverslan L. S. Tómassonar. Seyðisf.
Þeir sem hafa gerst áskrifendur að orðabókunum
dönsku og ensku, eða öðrum bókum og tímaritum, hjá
undirskrifuðum, eru beðnir að vitja þeirra hið fyrsta, og
greiða um leið andvirðið.
L. S. Tómasson Seyðisfirði.
Sardínur, humrar, niðursoðinn lax, agúrk-
ur, asiur, rödbeder, syltetöj, ribssaft.
kirsuberjasaft, rússneskar ertur, sarepta sinnep,
angostúrabitter og fl. fæst hjá:
Andr. Rasmussen, seyðisfirði.
Brunaábyrgðarfjelagið
„Nye danske Brandforsikríngs Selskab"
Stormgade 2 Kjöbenhavn.
Stofnað 1864 (Aktielkapital 4,000,000 og
Reservefond 800,000).
Tekur að sjer brunaábyrgð á húsum, bæj-
um, gripum, verslunarvörum, innanhúsmunum
o. fl. fyrir fastákveðna litla borgun (premie)
án þess að reikna nokkra borgun fyrir bruna-
ábyrgðarskjöl (police) eða stimpilgjald.
Menn snúi sjer til umboðsmanns fjelagsins
á Seyðisfirði:
St Th. Jónssonar.
Eigandi: Prentfjelag Austfirðínga.
Ritstjóri: Þorsteinn Erlíngsson.
Prentsmiðja Bjarka.
