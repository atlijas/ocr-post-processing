Koma út 3 1/2 blað á mán.
42 arkir minnst til næsta
nýárs; kostar hér á landi
aðeins 3 kr., erlendis 4 kr.
Gjalddagi 1. júlí.
Uppsögn skrifleg bundin við
áramót. Ógild nema, kom-
in sé til ritstj. fyrir 1 októ-
ber. Innl. augl. 10 aura
línan, eða 70 a. hver þum.
dálks og hálfu dýrara á 1.
síðu.
X. ÁR.
Austri.
Seyðisfirði, 1. marz 1900.
NR. 7
AMTSBÓKASAFNIÐ á Seyðisfirði
er opið á laugardögum frá kl. 4—5 e. m.
Til skuldugra
kaupenda Austra.
Þeir, sem skulda mér fyrir fyrir-
farandi árganga Austra, eru hérmeð
vinsamlegast beðnir áð borga mér nú
sem fyrst andvirði blaðsins í pen-
ingum, innskript, eða annari vandaðri
gjaldgengri vöru. Einkum skora eg
hérmeð á þá, er skulda mér fyrir
marga árganga, blaðsins, að láta
nú ekki lengur dragast að borga mér
það, því annars neyðist eg til að inn-
heimta skuldirnar á annan hátt.
Seyðisfirði, 17. janúar 1900.
Skapti Jósepsson.
Otto Wathnes minnisvarðinn.
Hérmeð er skorað á alla þá, er
sendar hafa verið áskoranir um sam-
skot til minnisvarða yfir Otto Wathne
að gjöra nú svo vel að sjá um, að
samskotunum verði lokið, og þau send
gjaldkera nefndarinnar, kaupm. Sig.
Johansen á Seyðisfirði, fyrir 1. apríl
þ. á.
Forstöðunefndin.
Sökum influenzunnar hefir nú um
tíma eigi verið unnið hér á prent-
smiðjunni, og því hefir þetta númer
blaðsins eigi komizt út fyr en nú.
Ritstj.
Útlendar fréttir.

Danmørk. Þann 20. janúar felldi
undirrétturinn í Friðrikshöfn dóm
yfir sökudólgunum af „Roy-
alist“. Vill Austri gefa lesendum
kost á að lesa þennan merkilega dóm
í heild sinni, sem hljóðar á þessa leið:
„Eptir skipun frá Hjörring-amti
var sakamál höfðað gegn skipstjóra
Carl August Nilsson samkv.
hinum ísl. hegningarlögum 25. júní
1869, 99. og 100. gr., og auk þess
eptir lögum 12. febr. 1872 og 17. des.
1875 um veiðar útl. við Ísland og lög-
um 6. apríl 1898 um botnvörpuveiði
og 5. apríl 1888 um fiskiveiðar við Dan-
mörku, og eptir almennum hegningar-
lögum 10. febr. 1866, 146. og 147. gr.,
en gegn Carl Emil Theodor
Holmgreen stýrimanni eptir h. ísl.
hegningarl. 99. gr. og h. dönsku hegn-
ingarl. 146 gr., og loks gegn mat-
reiðslumanni Rugaard eptir h. ísl.
hegningarl. 99., 230. eða 249. gr.
Undir rannsókn málsins er það sann-
að að sakborningurinn Nilsson, skip-
stjóri á botnverpingnum „Royalist“
frá Hull, hafi í nokkra daga rekið
botnvörpuveiði á Dýrafirði á Íslandi,
er allur liggur í landhelgi, þar hann
hvergi er míla á breidd. Þá hafði og
sakborningur verið í landi til að kaupa
ýmislegt, en ekki hlýtt þeirri skyldu,
samkv. ísl. lögum 12. febr. 1872 og 17.
desbr. 1875, að sýna skjól skipsins um-
boðsmanni sýslumanns.
Um morguninn þann 10. okt f. á.
kom ísl. bóndi út á skipið, og sagði
frá því, að sýslumaður væri væntan-
legur, og seinna samdægurs kom líka
Hafstein sýslumaður í Ísafjarðarsýslu
til Dýrafjarðar og lét róa sig á svo
nefndu fjögramannafari af fimm mönn-
um út að „Royalist“, er var að veiði
með stjórborðsvörpu skammt frá landi.
Þegar báturinn nálgaðist skipið,
skipaði Nilsson, sem var við stýri í
lokuðu stýrihúsi miðskipa, allri skips-
höfninni, sem var að matast, að verja
bátnum skipið, með hverju því verk-
færi er þeir næðu í. Nokkur hluti
skipshafnarinnar þreif þá handspíkur
(Haandspager) og aðrar verjur og ógn-
uðu með þeim að bátnum, sem nálg-
aðist að stjórborða með sýslumann, er
ekki hafði einkennishúfu og var í al-
gengri yfirhöfn utan yfir embættisbún-
ingnum. Sýslumaður krafði skipstjóra
viðtals, en hann kvaðst ekki vilja tala
við nokkurn, og sagði þeim að gæta
sín fyrir botnvörputaugunum og koma
eigi of nálægt skipinu. Eptir því sem
verður séð af útskript af rannsókn
málsins á Íslandi, þá reyndu hásetar
sýslumanns að ná í taug, er hékk utan
borðs á „Royalist“, en mistókst það,
einsog það líka virðist að hásetarnir
hafi hikað sér við að leggja strax að
skipinu eptir boði sýslumanns.
Þareð „Royalist“ hélt áfram með
2—3 mílna hraða, renndi bátnum aptur
með skipinu og komst þannig inn und-
ir botnvörputaugarnar, er lágu aptur
af stjórborða, Hásetarnir í bátnum
gripu nú um taugarnar frá báðum
stöfnum bátsins, og nú hrópaði sak-
borningurinn Holmgreen, sem eptir
skipun Nilssons stóð albúinn til þess
að boga vatni á bátinn, — að stöðva
skyldi skrúfuna, því bátnum væri að
hvolfa, og um leið stökk Nilsson, sem
enn var við stýrið og þykist hafa skip-
að að stöðva skrúfuna, — að gufuspili,
rétt fyrir framan stýrihúsið, og setti
það í gang og gaf eptir á botnvörpu-
taugunum, en þær stöðvuðust allt í
einu, er eptir áliti Holmgreens kom af
því, að vindan hitnaði; bátnum hvolfdi
nú og 3 af hásetunum drukknuðu, en
sýslumanni og 2 öðrum varð bjargað
upp á „Royalist“, og voru þeir svo
bráðum fluttir í land af bátum, sem
komu úr landi. Sýslumaðurinn var
mjög þjakaður og leið í ómegin, er
hann kom upp á skipið, þar sem hann
raknaði við. Hann hafði, rétt áður
en bátnum hvolfdi, hneppt frá sér
yfirhöfninni og sýnt einkennisbúning
sinn, en eptir sögusögn skipverja var
þá eigi hægt framar að forða bátnum
frá að hvolfa. Föt sýslumannsins eiga
að hafa rifnað þegar skipverjar voru
að reyna til að fá hann úr yfirliðinu,
og þá datt líka hnífur, er virtur er á
kr. 1,50 á þilfarið, þar sem sakborn-
ingurinn Rougaard síðan segist hafa
fundið hann og stungið honum á sig.
Hnífurinn er skemmdur, en verður
sendur eigandanum.
Nilsson hefir kannast við, að skips-
höfnin hafi talað um það, að þar mundi
sýslumaður koma, er báturinn nálg-
aðist, að hann hafi sjálfan líka grun-
að að svo mundi vera, en hann var
þeirrar skoðunar, að hann þyrfti ekki
að skeyta því, er sýslumaður bar ekki
einkennisbúning, einsog hann líka kann-
aðist við það, að samdægurs hafi Ís-
lendingur haft það við orð, að sýslu-
maður mundi væntanlegur, en það gæti
þó dregist 1—2 daga að hann kæmi.
En það væri og opt álit skipverja, er
þeir sæju bát nálgast skipið við ólög-
legar veiðar í landhelgi, að þar komi
sýslumaður. Er skipstjóri nú var við
ólöglegar veiðar, var honum ekki um
heimsóknir, svo aðkomandi gætu séð
merki og nafn skipsins, sem í þetta
skipti var falsað með því að málaðir
það. Einkum var skipstjóri mótfallinn
því að hásetar sýslumanns kæmust upp
á skipið, af því þeir voru svo margir.
Með tilliti til skipstjórnarinnar
kvaðst skipstjóri hafa haldið, að það
mundi hafa getað bjargað bátnum að
slaka á taugunum, og þykist hann hafa
reynslu fyrir sér í því efni, en hefir
þó játað að línurnar, sem voru hnýttar
saman á hverjum 50 föðmum, hafi
runnið út eina 30 faðma, og þá hafi
hnútarnir á þeim vel getað hvolft
bátnum, er þeir drógust yfir hann.
Og þar eð hið gagnstæða frásögn skip-
stjóra um tilgang hans með stjórn
skipsins eigi verður sannað, og með
því eigi var svigrúm til langrar um-
hugsunar, og það getur verið að skipst.
hafi eigi séð í hverri hættu að bátur-
in var, þá verður hann eigi
sakaður um það, að bátnum
hvoldi, sem eigi með vissu verður
sagt að hafi orsakast af því að botn-
vörputaugarnar voru gefnar eptir, og
hefir bátnum máske verið hvolft áður.
Eptir að bátnum hafði hvolft rak
hann og þá er í honum voru aptur
undan skipinu nokkra faðma, og var
þá reynt til þess á Royalist að setja
út bát, en báturinn var þá fullur af
salti og annari þungavöru, svo það
tókst ekki, en með því að hala botn-
vörputaugarnar inn á skipið, varð því
mjakað aptur að hinum hvolfda bát
og mönnum, og nú heppnaðist Holm-
green með hraðalínum skipsins, er Nils-
son fékk honum, að ná í bátinn með
2 mönnunum í og í sýslumann Haf-
stein, er hélt sér við mastur bátsins,
og draga þá alla að skipinu, og síðan
var þeim bjargað upp á skipið.
Eptir vitnisburði þeirra er vit hafa
á þessu, hefir þar verið gripið til
heppilegra úrræða á „Royalist“ í
þessu tilfelli til þess að bjarga báts-
höfninni.
Einsog áður er frá skýrt, hafði
Holmgreen, eptir skipun Nilssons, los-
að slönguna frá gufudælunni til þess
að sprauta á bátinn og halda honum
með því frá skipinu. Hólkurinn var
tekinn af slöngunni, sem hafði verið
notuð til þess að skola með fisk, og
var því eigi hægt að senda vatn lengra
en um tvær álnir, þó Nilsson hefði
reyndar skipað að hreyfa gufudæluna
sem tíðast. Það var ekki sprautað
vatni á bátinn. Og eptir allri fram-
komu Holmgreens fyrir réttinum, er
þessi vitnisburður hans trúverðugur.
Rugaard hafði náð sér í 14 feta
langa ár, og reyndi með henni að
halda bátnum frá skipinu, en náði eigi
til hans og missti árina í sjóinn. Og
ber þetta nokkurn veginn saman við
skýrslu sýslumanns, er segir, að það
hafi verið kastað ár að sér. En Ru-
gaard staðhæfir, að hann hafi eigi
miðað árinni á sýslumann.
Bæði Holmgreen og Rugaard játa
að þeir hafi heyrt, að sýslumaður væri
á bátnum, er lagði að skipinu.
Að fengnum upplýsingum skal þess
getið, að hið íslenzka fjögramannafar
er fremur lítill bátur, eigi kjölmikill
og er eigi ætlað fleiri en 4 mönnum.
Danskir sjómenn hafa óbeit á þessum
bátum, sem eru valtir. Skynberandi
menn á slíkt hafa sagt, að botnvörpu-
taugarnar vel geti hafa hvolft bátnum,
er slakað var á þeim.
Eptir að hinir björguðu voru komnir
ofan í ísl. bátana, dró „Royalist“ inn
botnvörpuna og skipið fór heimleiðis
til Hull, en náðist aptur 7. nóvbr. við
Jótlandsskaga við ólöglegar veiðar í
danskri landhelgi, og var þa farið með
það til Friðrikshafnar, þar sem lög-
reglustjórinn fékk hraðskeyti um það
frá dómsmálaráðherranum, hvað þetta
skip hefði aðhafzt við Ísland. Nilsson
þóttist vera lasinn, og hafði þá ný-
lega séð gufuskip, er hann hélt vera
varðskipið, og bauð svo stýrimanni
Holmgreen að mæta fyrir sig og játa,
að þeir hefðu kastað botnvörpu í
grennd við vitaskipið. Holmgreen
kvaðst líka fyrir lögregluréttinum vera
skipstjórinn. En er hann var þar svo
spurður um aðfarir skipsins við Ísland,
þá apturkallaði hann þegar ótilkvadd-
ur að hann væri skipstjórinn, og sagði
skipstjóra vera úti á skipi. Þá var
Nilsson sóttur og settur í höpt.
Nilsson hefir játað, að hann hafi
veitt ólöglega bæði við Ísland og Jót-
landsskaga, og að hann hafi undanfellt
að sýna skipsskjölin umboðsmanni
sýslumannsins.
Reyndar hefir Nilsson haldið því
fram, að hann hefði ekki neitað sýslu-
manni um að koma út á skipið, hefði
hann þekkt hann. En eptir því fram-
komna hefði hann átt að vita við hvern
hann átti og engan mótþróa átt að
sýna, og að svo hafi verið, styrkist
mikið við þann mikla viðbúnað, er


hann vopnaði alla skipshöfnina; það
er og einkennilegt, að hann skipar að
sprauta á þá, einsog hann hafði heyrt
að annar botnverpingur hafði með
góðum árangri notað sér af til þess
að verða eigi tekinn við Ísland við ó-
löglegar veiðar af öðrum sýslumanni.
Hann hlýtur því að dæmast til hegn-
ingar samkv. 99. gr. alm. ísl. hegn-
ingarlaga og eptir hinum dönsku hegn-
ingarlögum 146. gr. fyrir að hafa
tælt Holmgren til að gefa réttinum
ranga skýrslu, því að hann sendi
Holmgren í sinn stað í réttinn
hlýtur að skiljast á þann hátt, að
Holmgren ætti að segjast vera skip-
stjórinn og til þess hafði Nilsson því
frekari ástæðu, sem það voru allar
líkur til að hann yrði dreginn til á-
byrðar fyrir aðfarir sínar á Íslandi,
og svo gat Holmgreen ekki sætzt á
að borga sektir, nema hann segðist
vera sjálfur skipstjórinn.
Holmgreen, sem fyrir rannsókn-
arréttinum hefir gjört allt til að sann-
leikurinn yrði í ljós leiddur, verður
að sakast samkv. 99. gr. sbr. við 48.
gr. alm. ísl. hegningarlaga fyrir, eptir
boði Nilssons að hafa verið búinn til
þess að bægja sýslumanninum með
valdi frá að koma uppá „Royalist“,
sem þeir í bátnum tóku eptir, og svo
ber hann að dæma eptir hinum dönsku
hegningarlögum 146. gr. sbr. 47. gr.
fyrir að hafa gefið ranga skýrslu fyrir
rétti.
Rugaard ber að dæma eptir h.
ísl. hegningarlögum 99 gr. sbr. 48 gr.
fyrir tilverknað sínn við bát sýslu-
manns og eptir 230 gr. sömu laga fyrir
að hafa tekið til sín hníf sýslu-
mannsins.
Undir rekstri málsins hafa verið
gjörðar eptirfarandi skaðabóta-
kröfur:
Frá útvegsbónda Sören Nielsen
Grafheiði á Skaganum 35 kr. fyrir að
„Royalist“ á veiðum sínum undir
Skaganum sigldi á net hans. Þessa
kröfu hefir Nilsson kannast við sem
gilda.
Frá Chr. J. Ólafssyni Meiragarði á
Ísl. 42 kr. fyrir tap af árum og segli
frá bát hans, er Hafsteinn sýslumaður
fór út á og fyrir að koma bátnum til
Sveinseyrar.
Frá sýslumanni Hafstein fyrir
skemmdir á fötum hans og missta
muni, 159 kr., þar af 10 kr. fyrir hinn
fundna hníf.
Hinar 2 síðasttöldu kröfur hafa
sakborningarnir eigi viljað viður-
kenna.
En það er ekki sannað, að Nilsson
sé um það að kenna, að bátnum
hvoldi, og skemdir á fötum sýslumanns
orsökuðust við að lífga hann og því geta
skaðabæturnar þar fyrir ekki lagst á
sakborningana, sér í lagi Nilsson, og
10 kr yrðu í öllu falli að dragast
frá fyrir hnífinn.
Upplýsingar um þær skaðabætur,
er kynnu að bera hinum eptirlátnu
eptir þá sem druknuðu á Dýrafirði
hafa ekki getað fengizt áður en málið
féll í dóm fyrir undirréttinum og hefir
sækjandinn geymt þeim þar að lút-
andi rétt þeirra óskertan.
Eptir upplýsingum frá varðskipinu
við Ísland hefir það verið upplýst, að
Nilsson hefir áður verið hengt þar
fyrir ólöglega veiði, þar sem hann 1898
varð sem skipstjóri á enska botnverp-
ingnum „Kuchov“ að borga 100 pund
sterl. í sekt, og 9. maí f. á. gekkst
hann undir að borga 56 pund sterl., er
hann var tekinn með skóflurnar ut-
anborðs og botnvörpu, áhepta á skipinu
„R. H. B. Thomsen“, og svo hefir
bæjarfógetinn í Reykjavík sett ofaní
við hann fyrir ósæmilega hegðun við
sýslumanninn í Hafnarfirði, en hafði
þá eptir áliti varðskipsstjóri gjört sig
sekan í þungum glæp, ef sannanir hefðu
getað fengizt gegn honum. Hann hefir
játað það hér fyrir réttinum, að hann
hafi fengið þá skipsskjölin á bæjar-
fógeta skrifstofunni í ógáti og sigldi
svo þaðan án þess að borga sektina,
sem útgjörðarmenn skipsins síðar
borguðu. Loks hitti varðskipið f. á.
Nilsson á „Royalist“ 10. júní rétt út
af Loðmundarfirði á Íslandi, er beið
þá ekki eptir skipinu fyr en það hafði
sent honum 2 fallbyssuskot. Þá var
botnvarpan fest á skóflurnar, er þurr,
en hann þóttist þangað þá nýkominn
inn í þoku og vera að leyta að bát
til að fá að vita, hvar hann væri, og
þar hann neitaði að hafa ætlað sér
þar á veiðar var hann aðeins rekinn
burtu. Nilsson hefir játað, að hann
hafi borgað áðurnefndar sektir.
Eptir eignum skilríkjum, er Nilsson
fæddur í Forshelluhéraði í Svíþjóð 25.
jan. 1860, en Rugaard í Kaupmh. 3.
marz 1878 og Holmgren í Oscarshöfn
í Svíþjóð 28. apríl 1866. Þeir hafa
eptir fengnum upplýsingum eigi verið
áður sakfelldir, nema Nilsson eptir
því sem áður hefir verið sagt.
Rétturinn meinar að sér beri mynd-
ugleiki til líka að dæma um þau á
Íslandi drýgðu afbrot og dæmir hina
seku, Nilsson í 1 árs betrunarhúsvinnu,
Holmgren í 2 sinnum 5 daga vatn og
brauð og Rugaard í 6 sinnum 5 daga
vatn og brauð. Í sektir til landsjóðs
borgi Nilsson samkv. lög. 12. febr.
1872. 17. desbr. 1875 og 6. apr. 1898
3000 kr., og til ríkissjóðs eptir lög.
5. apr. 1888 200 kr. og í skaðabætur
til útvegsbónda Sören Níelsen Graf-
heiði 35. kr. Að því leyti sem Nilson líka
er kærður samkvæmt 200 gr. íslenzkra
hegningarlaga verður hann að sýkna
af ákæru hins opinbera.
Málskostnaður, þar á meðal til máls-
færslumanns Petersen 50 kr. og til
verjanda, málsfærslumanns Nielsen 40,
borgist af Nilsson þannig, að þeir
Holmgren og Rugaard borgi þar af
1/6 allir fyrir einn og einn fyrir alla."
Dómur þessi er tekinn nær því
orðréttur eptir Berlingatíðindunum,
sem láta í ljós það álit sitt, að dóm-
urinn sé of vægur. Hér á landi munu
flestir með gremju lesa dóm þennan,
sem virðist leggja svo óbifanlegan
trúnað á framburð sakborninganna, en
síður taka tillit til þeirra upplýsinga
er komið hafa héðan að heiman. En
vonandi verður þessi dómur eigi fulln-
aðardómur, því vér álítum, að yfir-
dómstólarnir líta öðru vísi á málið,
annaðhvort herði á hegningunni eða
vísi málinu heim aptur. En einmitt
af því vér erum mjög svo óánægðir
með mörg atriði dómsins, þá vildum
vér taka dóminn hér allan svo hver
og einn gæti séð dómsástæðurnar.
Samkomulagið milli þings og stjórn
arinnar er alltaf fremur stirt, því
þingið getur eigi gleymt ráðuneytinu,
að það varði í fyrra hálfri milljón
króna til herbúnaðar án fjárreitingar
þingsins, en þó fór allt enn stórillin-
dalítill milli málsaðila það sem enn var
liðið af þingi.
Ráðaneytið er enn í sömu vand-
ræðunum með að fá sér sæmilegan
dómsmálaráðgjafa, er þyki hæfur til
þess að bera fram á þinginu þær
breytingar á réttarfari Dana, er nú
hafa undirbúið í mörg ár bextu laga-
menn þeirra og er leitt að sú þarfa
breyting komist eigi á.
Nú um áramótin hafa Svíar stungið
upp á því, að æskilegt væri að löggjöf
allra Norðurlandabúa yrði sem líkust
og hefir því máli verið vel tekið bæði
í Norvegi og Danmörku, þar sem
réttargrundvöllurinn í einkamálum er
frá tíð Kristjáns konungs fimmta og
gjörist nú æði mikið á eptir tímanum.
En til þess að koma þeirri breytingu
á þyrfti ágætan lagamann, sem enn
vantar meinlega í hið núverandi danska
ráðaneyti.
Svíar hafa gamlar réttarkröfur til
Wismar á Þýzkalandi og allmikils
lands, er Gústaf 4. lánaði út á 1803
nokkuð á 2 milljón ríkismarka, en á-
skildi Svíum rétt til að innleysa eptir
100 ár með því að borga lánið aptur
og greiða 3% í leigu af lánsfénu.
Nú hefir hinn frjálslyndi þingmaður.
Hedin, borið þá uppástungu fram
á þingi Svía, að þeir afsali sér inn-
lausnarréttinum á Wismar og umliggj-
andi lands gegn því að Þjóð-
verjar skili Dönum aptur
Norðurslesvík, sem hefir danskt
þjóðerni og þeir eru eiginlega skyldir
til eptir 5. grein í Pragarfriðnum 1866,
er Napóleon 3. neyddi Prússa til að
setja í friðarsamningana, en sem
Þjóðverjar hafa svo langt frá því upp
fyllt, að þeir einmitt pína og ofsækja
Norðurslesvíkinga á ýmsan hátt.
Vilji Þjóðverjar ekki taka þessum
kostum, gefur Hedin það í skyn, að þá
sé þeim maklegast, að Svíar selji
þessa ónotalegu réttarkröfu sína því
stórveldi, er Þjóðverjum kæmi verst
og þeim væri mest skapraun í.
Dáinn er Geheimekonferensráð
C. S. Klein, er átti af Dönum með
Krieger beztan þátt í stjórnarskrá
vorri og kom hingað upp með kon-
ungi vorum á þjóðhátíðinni sem fyrsti
íslenzki ráðgjafi.
Frumvarp hefir nú verið lagt fyrir
þjóðþing Bandaríkjanna um að þau
kaupi hinar Vestindisku smáeyjar af
Dönum fyrir nokkrar milliónir króna,
og verður þá líklega loks af þeirri
sölu, er lengi hefir staðið til.
Spítala ætla Danir sér að reisa
bráðlega á Patreksfirði og gjöra ráð
fyrir að hann muni kosta 20—25
þúsundir króna, og var þegar farið að
safna gjöfum til fyrirtækisins í Kaup-
mannahöfn. Síðasta alþingi veitti
3000 kr. til spítalastofnunarinnar.
Nýlega var leikrit Holdergs gamla
„Gert Westphaler,“ leikið á konungl.
leikhúsinu í Höfn, og fengu leikend-
urnir eigi sem mildastan dóm hjá dr.
Edvard Brandes, og reiddist
einn af hinum yngri leikendum dokt-
ornum svo illa fyrir þann dóm, að
hann sat fyrir Brandes, er hann að
aflíðandi miðjum degi fór af skrif-
stofu „Politiken“ og gaf honum þar
á miðri Austurgötu vænan löðrung,
svo hatturinn hraut af honum, og síðan
börðust þeir með regnhlíf og göngu-
priki, en leizt þó að hætta, er fólk
dreif að.
Ritsjóri „Politiken“, Hörup, kærði
síðan löðrunginn fyrir leikhússstjóranum
og vildi fá leikaranum vikið frá leik-
húsinu. En ekki varð þó af því, en
eigi var hann látinn leika fyrst um
sinn í „Gert Westphaler,“ sem líka
var ráðlegra vegna væntanlegra óeirða
í konunglega leikhúsinu.
50 ára embættis jubileum
sem yfirtollgæzlumaður, hélt herra H.
I. Ernst, faðir apothekara Ernst,
1. janúar s. l. Hann er nú 73 ára
og hinn ernasti og gætir enn embættis
síns með sóma og dugnaði, og hefir
samið ýmsar nýtar bækur í þeirri
grein. Hann er af konungi sæmdur
riddarakrossi dannebrngsorðunnar.
Yfirforingi á varðskipinu „Heimdalli“
verður í sumar kapteinn Schlüter.
Ófriðurinn. Herforingjar Englend-
inga hafa aptur og aptur gleymt að
gæta þeirrar föstu reglu: „Hershöfð-
ingi má gjöra allt, en aðeins ekki það
sem óvinirnir búast við“. Buller
hershöfðingi og undirforingjar hans
hafa einmitt gjört það sem yfirforingi
Búa, Joubert, og hinn frakkneski
ráðanautur hans, Villibois, ætluðu hon-
um og voru vel við búnir, enda hafa af-
drifin farið þar eptir. Búar hafa
ætíð haft nægan her til að reka Eng-
lendinga af höndum sér með miklu
manntjóni. Svona fór það líka, er
Buller ætlaði sér yfir Tugelafljótið í
desember; og ekki gekk honum önnur
tilraunir nú 24. og 25. janúar betur.
Búar nörruðu Englendinga yfir
Tugelafljótið og inn í landið og létu þá
ná þar nokkrum hæðum, en héldu
sjálfir hæðstu og beztu vígunum í
kringum þá. Svo þegar þeim þótti
Englendingar hafa dregið að sér hæfi-
legt lið, þá jusu þeir yfir þá skeytunum
úr öllum áttum, svo þar var engri
lifandi skepnu vært og Englendingar
urðu að hörfa sem skjótast aptur
suður yfir Tugelafljótið og höfðu misst
mörg hundruð fallna og særða her-
manna, þar á meðal marga foringja,
því þó þeir beri ekki lengur einkennis-
búninga, þá sjá Búar samt af stöðu
þeirra, hvar þeir muni vera og tína
þá úr með hinum langskeytu byssum
sínum.
Í byrjun þessa mánaðar var hinn
frægi herforingi Englendinga, sigur-
vegarinn frá Omdurman, Kitchener
lávarður, kominn til herbúða Bullers,
og var þá hafinn þriðja tilraunin til
þess að ná Ladysmith úr járngreipum
Búa, sem hefir, undir forustu White
hershöfðingja, varist Búum af mikilli
snild frá byrjun ófriðarins. Er nú
lið þeirra Kitchners og Bullers sagt
að vera um 40,000, og verður nú víst
fullreynt í þetta þriðja skiptið hver
skjöldinn ber. Warren hét undir-
hershöfðingi Bullers, er verstu fékk
útreiðina fyrir norðan Tugela 24. og
25. janúar. Og alls er nú liðsafli
Englendinga í Suðurafríka sagður að
vera orðinn á annað hundrað þúsund
hermanna, er Englendingar hafa flutt
þangað á rúmum 200 stórskipum,
öllum enskum, er hafa rúmað 2
milliónir smálesta, og gæti engin önn-
ur þjóð í heimi en Englendingar flutt
þvílíkan liðsafla á eigin skipum á svo
stuttum tíma. En kostað hefir þetta
þegar mörg hundruð milliónir króna;
og enn er herbúnaðurinn og annar at-
búnaður hvergi nærri í góðu lagi, því
Englendinga vantar alltaf mjög mein-
lega fallbyssur og góða aðhjúkrun
hinna særðu o. fl., og mega þeir nú súpa
AUSTRI.
25
af því seyðinu, að hafa eigi í friðnum
búizt nógu vel undir ófriðinn.
Parlamentið var kallað saman 31.
janúar og krafði stjórnin þá um 15
milljón punda sterl. veittar af þinginu,
er þó mundi aðeins duga til marz-
mánaðar loka, og líklega varla það.
Frjálslyndi flokkurinn vildi reyndar
veita féð, en gefa um leið í svari
sínu upp á þingsetningarræðu drottning-
ar, — stjórninni þungar ákúrur fyrir
að hafa hrapað að ófriðnum svona illa
undirbúin, og Írar vildu jafnvel láta
þegar hætta stríðinu. Var rifist mikið
út af þessu í báðum málstofum, en
svo lauk, að stjórninni voru veittar
fríar hendur ákúrulaust með miklum
atkvæðafjölda. Jafnvel Chamberlain
nýlenduráðgjafi, frumkvöðull að ófriðn-
um, situr nú sem fastast i ráðgjafa-
sætinu, og þó er það nýlega sannað
á hann, að hann muni hafa verið í
vitorði með Jameson, er fór ráns-
ferðina inn á Transvaal 1895, og fékk
þar versta útreiðina, sem Chamberlain
hefir áður neitað og svarið sig um
og sárt við lagt. Er nú sannað að
rannsókn þess máls sé öll fölsuð og
lítið heiðarlegri fyrir Englendinga en
Dreyfusmálið fyrir Frakka, sem Eng-
lendingar krossuðu sig mest yfir í sumar,
en hefði verið hollara að stynga
hendinni í sinn eigin barm og sýna
nokkru minni hræsni.
Heldur gjörist nú þurrt með Eng-
lendingum og Frökkum og Þjóðverjum.
Frakkar halda alltaf áfram að erta
Englendinga upp með ósæmilegum
myndum úr stríðinu og af Viktoríu
drottningu; og nýlega hefir hin frakkn-
eska stjórn sýnt það „taktleysi“, að
sæma helzta skrípamynda-teiknarann
riddarakrossi heiðursfylkingarinnar
einsog í viðurkenningarskyni fyrir ó-
sómann. En þá þoldu Englendingar
ekki lengur mátið, og kölluðu heim
sendiherra sinn í Parísarborg, og sýn-
ingunni miklu hóta þeir öllu illu.
En Þjóðverjar eru Englendingum
stórreiðir fyrir að hafa tekið verzl-
unarskip þeirra í Delagóaflóanum þar
eð þau ætluðu að færa Búum vopn og
vistir. En Vilhjálmur keisari er hér
í vanda staddur, þar sem amma hans,
Viktoría drottning, á hlut að máli, og
fer sér því hægt, þó hann mundi öðr-
um stórreiður fyrir þvílíkan yfirgang,
er hann mundi þá svo kalla.
Stórblaðið frakkneska, „Figaro“,
hefir skorað á helztu menn hins mennt-
aða heims, að birta í blaðinu álit þeirra
um ófriðinn. Einn þeirra, sem blaðið
hefur snúið sér til í þessu efni, er
Björnstjerne Björnson. Hef-
ir hann þegar skrifað í blaðið, og kenn-
ir Englendingum alveg um ófriðinn,
bregður þeim um óþolandi yfirgang og
hræsni, og segir, að þessi ránsferð
þeirra ætti að vera öllum smærri þjóð-
um hin sterkasta hvöt til þess að
mynda öruggt samband sín á milli til
þess að verjast ránfýsi og yfirgangi
stórþjóðanna.
Frakkland. Þar hafa mótstöðu-
menn stjórnarinnar æst vinnumenn á
nokkrum stöðum til verkfalls, og kom
sér verst, er smiðir lögðu niður vinnuna
við sýningarbygginguna miklu, allt til
þess að auka vandræði stjórnarinnar,
sem þó hefir ekki orðið þetta að fóta-
kefli fremur en önnur svikaráð „Natio-
nalista“. sem nú kallast hinn samein-
aði flokkur herforingja og klerkalýðs-
ins, og hefir stjórninni tekizt að ráða
heppilega fram úr vandræðunum.
Endurkosinn er Deschanel, for-
seti þjóðþings Frakka, og þykir hann
meiri glæsimaður til þess að taka á
móti stórhöfðingjum í sumar á sýning-
unni en Brisson gamli, er líka var í
kjöri gg fékk allmörg atkvæði.
Við hinar nýju kosningar til senats-
ins var meðal annara valinn Mer-
cier hershöfðingi, sá er mest laug í
Dreyfusmálinu. Sýnir þetta, hve
mikið vald hershöfðingjaflokkurínn enn-
þá hefir á Frakklandi.
Austurríki. Þar hafa enn orðið
ráðgjafaskipti í vesturhlutanum og
heitir núverandi ráðaueytisforseti
Koerber. En ekki eru miklu
meiri líkur til, að honum takist betur
en fyrirrennurum sínum, að sætta hina
ósamlyndu þjóðflokka ríkisins.
Í Austurríki og Ungarn hefir verið
mikið vetrarríki, svo menn hafa víða
orðið úti: í Böhmen urðu í einu
13 skólabörn úti á heimleið úr skól-
anum.
Kolanemar hafa gjört stórmikið
verkfall í Austurríki, einkum í Böhmen
og Mähren, svo nemur tugum þúsu da,
og var jafnvel við því búizt, að ýmsar
járnbrautir og fjöldi verksmiðja yrði
að hætta, ef eigi kæmust sættir á.
Tyrkland. Þar hafa þeir höfðingjar,
er áður er getið um hér í Austra að
settir hafi verið í höpt, — nú verið
reknir í útlegð, eða þeim komið á
annan hátt fyrir kattarnef. En þó
kvað enn þá vera troðfullt í fangels-
unum í Miklagarði.
Nýlega flýði tengdason Soldáns,
Mahmud pasja, þaðan með báða
syni sína til Parísarborgar, af því
hann var eigi óhræddur um líf sitt
og þeirra heima í Miklagarði.
Krítey. Þar gengur nú allt í lagi
undir viturlegri stjórn Georgs
Grikkjaprinz, er sýnir sama jafnrétti
kristnum mönnum sem Múhameðstrú-
armönnum, er nú sjá hvorir aðra í
friði. Fær prinzinn almanna lof fyrir
stjórnvísi og réttlæti, svo nú er loks
von um, að þar í landi komist á
varanlegar sættir milli eyjarskeggja.
Rússland. Þar hafa geysað ákaf-
legir heiðaeldar meðfram neðri hluta
Volgár, er höfðu brennt upp fjölda
bæja og búgarða og ótölulega mergð
kvikfénaðs og banað fjölda manns.
Í Rússlandi er að vanda hungurs-
neyð í suðausturhluta landsins. Eru
fátækir menn þar settir nú til skurða-
graptar og annara opinberra starfa
til þess að þeir geti unnið sér og
hyski sínu fyrir viðurværi.
Indland. Þar ganga nú og mikil
bágindi sökum uppskerubrests og voru
þar nú yfir þrjár millionir á sveit.
Kína. Þar hefir keisaraekkjan,
kvennskassið og morðinginn, neytt
keisarann til að segja af sér og þakka
henni fyrir góða meðferð á sér, og
svo — látið drepa hann, en það er
gefið út fyrir sjálfsmorð.
Keisaraekkjan hefir nú sett þriðja
unglinginn í þetta „himneska“ hásæti.
En hvort henni endist aldur til þess
að koma honum fyrir einsog hinum
tveimur fyrirrennum hans, er óvíst,
því stórveldin eru nú farin að veita
þessu kvenskassi meiri eptirtekt, og
draga nú sendiherrarnir lið að sér
til Peking til þess að vernda sjálfa
sig og menn sína og vera við öllu
búnir.
†
Frú Anna Rasmussen.
Sunnudagskvöldið þann 25. f. m.
andaðist að heimili sínu á Seyðisfirði
frú Anna Stefánsdóttir Rasmussen,
69 ára, ekkja eptir póstafgreiðslumann
Rasmussen, ættuð norðan úr Eyjafirði,
góð kona og trygglynd.
Þeim hjónum varð eigi barna auðið,
en kjörsonur þeirra er kaupmaður
Andrés Rasmussen, er reyndist fóstur-
foreldrum sínum bezti og umhyggju-
samasti sonur, enda unnu þau honum
mikið, og arfleiddu hann að öllum
eigum sínum.
Jarðarförin fer fram 5. marz.

„Gjörðu nú svo vel madama Vanberger að hætta að tala um
þennan Maxime þinn. Ekki hefi eg eyðilagt hann. Eg vil ekki
heyra framar minnst á hann. Fyrirfari hann sér, kemst hann
væntanlega í gröfina og þar með er sú saga á enda."
„Eg segi þér satt Vanberger, að hefðir þú séð hann tæma
vatnsflöskuna, þá hefðir þú kennt í brjóst um hann. --- Og
þú meinar það ekki, að þetta komi þér ekkert við; Taki hann lífið
af sér, þá komist hann í gröfina!--- Eg á ómögulegt með að
trúa því, að þetta sé meining þín, því í raun og veru ertu maður
hjartagóður, þó þú ekki kunnir við að menn ónáði þig ---
Hugsaðu eptir því, hvað annar eins maður og hann, sem hefir klæðst
perli og purpura og nærst alla æfi á dýrindis réttum, — hlýtur að
líða við að hafa engan matarbita og ekkert til að leggja í ofninn.
Ó það er mesta smán að þessu, og það er líka skárri stjórnin, er
lætur þvílíkt viðgangast".
„Þetta kemur ekkert stjórninni við,“ svaraði Vanberger, einsog
satt var. — „Og þér skjátlast líka í þessu efni --- svo aum-
ur er ekki heldur hagur hans --- Það getur ekki átt sér
stað.“
„Þá skal eg segja þér allt, Vanberger minn. Eg hefi veitt
honum eptirför og látið Edward gjöra það líka, og veit að hann
hefir hvorki smakkað mat í gær eða í dag, og eg hefi leitað í öllum
vösum hans og borðskúffunum og ekki fundið svo mikið sem einn
einasta eyri, svo þú sérð að saga mín er sönn, því hann er of stæri-
látur til þess að sníkja sér mat ---."
„Honum sjálfum í koll kemur. Þá menn eru fátækir, mega
þeir ekki vera svo stærilátir,“ sagði hinn heiðarlegi portnari, sem
eigi lýsti sem göfugustum hugsunarhætti hjá svona slungnum dyraverði.
Eg kærði mig nú ekki um að heyra fleira af svo góðu, opnaði
því dyrnar og bað um ljósið mitt. Eg held að hann hefði eigi
orðið skelkaðri, þó eg hefði beðið um höfuð hans. Þó eg reyndi til
að láta þessi hjú ekki sjá nein missmíði á mér, þá gat eg eigi að
því gjört, að rasa tveim sinnum í stiganum, svo mikill svimi var
yfir mér. Þá eg kom inn á herbergi mitt, varð eg hissa á, að
þar var lagt notalega í ofninn. Eg gat ekki gengið af mér að slökkva

minn. — „Kæri bróðir! Þú kemur bráðum aptur og þá segirðu mér,
hvort þú hafir fundið fátæklinginn og gefið honum brauðið mitt, og
hvort hann hafði eigi góða lyst á því?“
Já Helena mín, eg hefi fundið fátæklinginn og eg gaf honum
brauðið og hann fór með það heim á þakherbergi sitt og hann át
það þar með beztu lyst og þakkaði þér fyrir gjöfina. Frá öllu þessu
skal eg síðar segja þér, því það er hollt fyrir þig að kynnast því,
að hér í heimi eru enn þá þyngri raunir en barns áhyggjur þínar.
Allt skal eg segja þér — aðeins ekki, hver fátæki maðurinn var,
er eg gaf brauðið þitt.
Föstudaginn þann 28. apríl.
Í gærmorgun kl. 9 barði eg að dyrum hjá herra Laupépin, ef
svo ólíklega skyldi til vilja, að hann einhverra orsaka vegna hefði
komið fyr heim en hann hafði gjört ráð fyrir. En það var ekki von
á honum fyr en á morgun. Mér kom þá til hugar að trúa konu
hans fyrir þeim vandræðum, er eg nú væri í sökum fjærveru manns
hennar. En á meðan eg af feimni hikaði við að gjöra boð fyrir
madömu Laupèpin, hefir víst hin gamla vinnukona séð út úr mér
sultinn og neyð mína og þótti ráðlegast að skella hurðinni í lás fyrir
mér og gjörði hér þannig enda á því úrræði mínu.
Eg á því einkis annars úrkosta en að svelta enn þá þangað
til á morgun, eg drepst varla af því. Hafi eg við þetta tækifæri
sýnt of mikið stærilæti, þá verð eg líka sjálfur að bera afleiðingarnar.
Frá Laupèpin gekk eg uppá háskólann og hlustaði þar á fyrir-
lestra í nokkra tíma til þess að þagga niður í mér sultinn. En
loks dugði þetta úrræði eigi lengur, enda var það neyðarúrræði.
Einkum fann eg til, að eg var orðinn skapillur, og hugsaði að hreyfing
mundi bæta geð mitt. Þá eg kom út á brúna Saint-Péres, varð
mér ósjálfrátt að nema þar staðar, eg studdi olnbogunum á grind-
urnar og horfði á, hvernig hið óhreina vatn þaut áfram milli brúar-
stöplanna. Og þá stóð hin auma tilvera mín og framtíð allt í einu
svo ljóst fyrir mér, með sulti, ófrelsi og niðurlægingu, að eg fékk
snöggvast viðbjóð á lífinu, sem mér fannst ómögulegt að bera lengur,
og eg var stórreiður forsjóninni, og síðast sá eg allt yfirborð Signu
fyllast með neistum. ---




Ferðaáætlun gufuskipa O. Wathnes
erfingja. Sú viðbót hefir verið gjörð
við hina augl. áætlun, að „Vaagen“
á nú að koma við í næstu ferð sinni
bæði í Haugasundi og Bergen, 13. marz
á báðum stöðum.
Afgreiðslumaður gufuskipanna i
Haugasundi er: herra Edmund
Christensen.
Seyðisfirði, 28. febrúar 1900.
Tíðarfarið er að batna og
sólskin nú á hverjum degi.
„Dronning Sophie“ fór héðan
þ. 25. þ. m. til Englands eptir kolum
til verzlunar O. Wathnes erfingja.
Trjáreki mikill hefir verið í vetur
á Héraðssandi og nokkur hér í fjörð-
unum.
Fiskilaust er nú sem stendur,
enda beitulaust alstaðar hér eystra.
Influenza gengur nú í Héraði
og liggur þar fjöldi fólks, en hér í
fjörðum eru flestir farnir að skríða
saman eptir veikina, sem tekið hefir
nálega hvert manns barn.
Norðanpóstur kom í dag.
Rjúpur
munu eins og að undanförnu verða
bezt borgaðar við Wathnes verzlan.
Seyðisfirði, 23. febr. 1900.
Jóhann Vigfússon,
Melís og steinolía.
Nægar byrgðir við Wathnes verzlan.
Seyðisfirði, 23. febr. 1900.
Jóhann Vigfússon.
Sauðskinn
hert, svört og hvít, kaupir undirritaður
háu verði til 20. marzmánaðar.
Seyðisfirði, 23. febr. 1900.
Jóhann Vigfússon.
Mjög gott
íslenzkt smjør
fæst í Pøntuninni; kostar aðeins
65 aura pundið ef keypt eru 10 pund
eða meira.
Orgel-

Harmonium,
heimasmíðuð verðlaunuð með heið-
urspeningi úr silfri í Málmey
1896 og í Stokkhólmi 1897. Verð
frá 125 kr. - 10% afslætti. Yfir
400 kaupendur hafa lokið lofsorði
á Harmonia vor, og eru margir
þeirra á Íslandi. — Við höfum líka
boðstólum Harmonia frá beztu
verksmiðjum í Ameríku. Af
þeim eru ódýrust og hezt Need-
hams með 2 röddum og Kop-
lers með fjórum, í háum
kassa af hnotutré með
standhyllu og spegli á kr.
257,50 au. „netto“. — Biðjið um
verðlista vora með myndum.
Petersen & Steenstrup,
Kjöbenhavn V.
Holmens Mineralvandfabrik
í Stafangri.
Eigandi: Joh I. Gjemre
býður mönnum hérmeð til kaups sína nafnfrægu gosdrykki: LIMONADE,
SÓDAVATN og SELTERSVATN; og sömuleiðis EDIK. Allar
pantanir frá íslandi verða afgreiddar viðstöðulaust. Einnig tekur hann til
sölu allar íslenzkar vörur, svo sem: ULL, ÆÐARDÚN, LAMB-
SKINN, GÆRUR, KJÖT, SALTFISK, SÍLD o. fl. Enn-
fremur tekur hann að sér að kaupa fyrir menn allskonar útlendar vörur,
fyrir vörur eða peninga, allt gegn sanngjörnum umboðslaunum.
Lífsábyrgðarfélagið
„STAR“
borgar ábyrgðareigendum meir af
ágóðanum en önnur lífsábyrgðarfélög;
gefur ábyrgðareigendum sínum kost á
að hætta við ábyrgðirnar eptir 3 ár,
þeim að skaðlausu;
borgar ábyrgðina þótt ábyrgðareigandi
fyrirfari sér;
hefir hagkvæmari lífsábyrgðir fyrir
börn en önnur lífsábyrgðarfélög;
veitir hagkvæmar lán út á ábyrgðina
en önnur lífsábyrgðarfélög.
Umboðsmaður á Djúpavog er verzl-
unarmaður
Páll H. Gíslason,
Orgel-harmonia,
hljómfögur, vønduð og ódýr (frá 100
kr) frá hinni víðfrægu verksmiðju
Østlind & Almqwist í Svíþjóð, er hlotið
hefir æðstu verðlaun á fjöldamörgum
sýningum út um heim, og ýms önnur
hljóðfæri, útvegar:
L. S. Tómasson,
Seyðisfirði.
Sandnes
ullarverksmiðja.
Munið eptir því, að Sandnes ullar-
verksmiðja býr til beztan og falleg-
astan vefnað, og afgreiðir hann fljót-
ast og ódýrast. Sendið því ull yðar
til mín.
Komið og skoðið hjá mér sýnishorn
af vefnaðinum frá Sandnesi áður en
þið snúið yður til hinna.
Seyðisfirði 7. febrúar 1900.
L. J. Imsland.
Þakpappi og
þiljupappi.
Öllum þeim, sem í ár hafa í hyggju
að byggja sér ný hús eða að láta
gjöra við hin gömlu hús sín, og vantar
þakpappa, þiljupappa eða „Isolerings-
pappa“ ráðlegg eg að snúa sér sem
fyrst til mín, er útvega þeim pappann
með verksmiðju verði, að flutnings-
gjaldi einu viðbættu.
Sýnishorn af pappanum hefi eg.
Eg býðst og til að panta allskonar
umbúðapappír og sömuleiðis silki-
pappír.
Seyðisfirði 7. febrúar 1900.
T. L. Imsland.
Union Assurance
Society
í London,
tekur að sér brunaábyrgð á húsum,
vörum og innanstokksmunum m. m. í
Seyðisfirði og nærliggjandi sveitum
fyrir fastákveðna borgun. Ábyrgðar-
skjala- og stimpilgjald eigi tekið.
Seyðisfirði, 27. sept. 1899.
L. J. Imsland
Umboðsmaður félagsins.
Undertegnede Agent for Islands
Östland, for det kongelige octroje-
rede, almindelige Brandassurance
Compagni,
for Bygninger, Varer, Effecter, Krea-
turer, Hö &c, stiftet 1798 i Kjøben-
havn, modtager Anmeldelser om Brand-
forsikkring; meddeler Oplysninger om
Præmier &c. og udsteder Policer.
Eskifirði í maí 1896.
Carl D. Tulinius.
Lítið hér á!
Járneldstór og ofna með verk-
smiðjuverði útvegar
T. L. Imsland.
Ábyrgðarmaður og ritstjóri:
Cand. phil. Skapti Jósepsson.
Prentsmiðja
Þorsteins J. G. Skaptasonar.
24
Eg ætla ekki að hafa hér upp hið margtuggna máltæki: „Guð
vildi það eigi“. Mér leiðast þessi margslitnu máltæki. Og eg þori
að segja: Eg vildi það ekki. Guð hefir gefið oss frjálsræðið, og
hefði eg nokkru sinni efast um það, þá hefðu þessi hátíðlegu augna-
blik, þar sem sálin og girndirnar, hugrekki og hugleysi, gott og íllt
heyja harðan bardaga — rekið mig úr öllum vafa um það.
Þegar eg kom þarna til sjálfs mín aptur, var það mín fyrsta löng-
un að svala þorsta mínum úr ánni. En svo mundi eg eptir því, að
heima á herbergi mínu hafði eg miklu hreinna vatn til að svala mér
á, og eg flýtti mér heim einsog eg ætti þar von á allskonar kræsing-
um. Á „Boulevardanum“ mætti eg Gaston de Vanx, sem eg ekki
hafði séð í tvö ár. Hann þekkti mig og heilsaði mér mjög vingjarn-
lega og spurði mig um ferðir mínar í útlöndum og kvaddi mig svo
í snatri, en sneri strax aptur og sagði: „Kæri vin minn! Þú
verður endilega að reykja einn af mínum ágætu vindlum, er eg hefi
nýlega fengið. Þeir kosta reyndar hver tvo franka, en þeir eru
líka ágætir. Taktu þennan, þú munt reyna að hann er góður.
„Vertu sæll, kæri!“
Eg drógst með veikum burðum upp til mín á sjötta lopti og
greip blessaða vatnsflöskuna mína, er eg tæmdi í smá teygum, og
kveikti svo í vindli vinar míns og brosti hughraustur að mér í spegl-
inum. Svo fór eg strax út aptur, því eg hélt að eg mundi hafa
gott af hreyfingunni og hafa gaman af því sem fyrir augun bæri á
götunum. Er eg lauk upp dyrunum, varð eg leiður yfir því að hitta
þar konu dyravarðarins á gæjum, og hún engu síður. Hún hafði
áður verið vinnukona hjá móður minni, sem svo hafði útvegað henni
þessa góðu stöðu, er hún gipti sig, sem þau hjón enn þá eru í, þó
eigandaskipti hafi orðið að höllinni, Eg hafði í nokkra daga tekið
eptir því, að hún njósnaði um hagi mína, og er eg stóð hana að
því, spurði eg byrstur: hvaða erindi hún ætti hér? „Og það er nú
svo sem ekkert, herra Maxime,“ svaraði hún feimin, „eg var að
gjöra við gasleiðsluna.“ Eg ypti öxlum, og gekk leiðar minnar.
Það var farið að skyggja og eg gat því gengið um hinar fjöl-
förnustu götur án þess að eiga það á hættú að mæta þar mönnum,
er eg helzt ekki vildi hitta. Vindlinum varð eg að fleygja, þareð

mér varð óglatt af honum. Eg gekk þar fram og aptur í eina
þrjá tíma, er aldrei munu mér úr minni líða. Það er svo særandi
að ganga þarna innan um allsnægtir og fádæma auð, kvalinn af þeim
sjúkdómi, sem annars heimsækir aðeins villiþjóðir, hungrinu, sem
ræðst á mann í sjálfri mannþrönginni, sem óargadýr.
Nú fann eg til þess, að hungrið var meira en orðið og nafnið
eitt. Og það eru til þeir menn er næstum því dagsdaglega þjást
af þeim sömu kvölum og eg nú. Og margir þeirra stynja þar að
auki undir annari armæðu eða ógæfu lífsins, sem eg er þó laus við.
Systir mína veit eg þó lausa við þessa kvöl, og hún er nú eini
maðurinn, sem eg elska. En það eru til þeir fátæklingar, sem verða
að horfa upp á konu og börn svelta heilu hungri, sjá þau fórna hin-
um mögru höndum eptir svo litlu að nærast á og fá eigi áheyrn,
og verða þar á ofan að þola napran kulda á hinum snauðu heimil-
um! --- Aumingja blessaðir vesalingarnir! — — — Ó! helga
miskunsemi.
Þessar hugleiðingar gjörðu það að verkum, að eg gat ekki
lengur fengið af mér að víla yfir sjálfum mér, og gáfu mér hug og
þrek, til þess að bera karlmannlega raunir mínar. Og eg gat líka
sefað hungur mitt, ef eg vildi, því rétt hjá vegi mínum voru ýmsir
matsölumenn, er eg þekkti vel, og sem eg opt hafði matazt hjá í
ríkidæmi mínu, án þess að borga þeim samstundis. Nú gat eg vel
gjört það, einsog mér líka var hægt að lána nokkra skildinga hjá
einhverjum kunningja mínum. En þessi úrræði líkuðu mér eigi, þar
mér þótti þar kenna bragða og þann veg verður fátækur maður að forðast
sem heitan eldinn. Eg hefi því miður horft uppá það, hversu rétt-
lætis- og sómatilfinning getur sljófgast hjá góðum mönnum, ekki
einungis við fátæktina, heldur líka við vandræði þeirra, ef þeir hafa
eigi hinar nákvæmustu gætur á sjálfum sér og forðast að semja við
samvizku sín og rétttlætistilfinningu. Á hinum vondu dögum verð-
um við að venja sálu vora til mótstöðu gegn freistingunum, sem
hún er svo gefin fyrir að láta eptir,
Eg sneri loks heimleiðis kl. 9 fyrir kulda og þreytu. Portið
var opið og eg ætlaði mér að læðast upp stigann, en í því heyrði
eg hávært samtal inni í herbergi dyravarðar, er nefndi nafn mitt í
fremur fyrirlitningar málrómi:
