Ísafold
IV 31.
Reykjavík, miðvikudaginn 5. desembermán.
1877.
Útlendar frjettir.
Kaupmannahöfn.
Frá Frakklandi. Nú eru kosningarnar
um garð gengnar. Það var bæði, að
stjórnin hafði beitt öllum brögðum til
að bera sigur úr býtum — skipað öll
hjeraðaembætti mönnum úr sínu liði,
lagt fyrir þá að koma taumhaldi sínu á
fólkið, sem fremst mætti og svo frv. —,
enda taldi hún víst, að kosningarnar
mundu færa henni nægan þingafla. Lið-
ar hennar fjölguðu að vísu, en þjóð-
valdsmenn hafa þó 110 atkvæða yfir-
burði á hinu nýja þingi. Nú er talað
um, að Mac Mahon muni verða neydd-
ur til að taka sjer nýtt ráðaneyti, og
verður það þó allt eitt, og að játa iðr-
un sína yfir því, að hann reiddi svo
hátt höggið 16. maí, þegar hann þótt-
ist ætla að hrífa landið úr hremmiklóm
byltingamannanna. Sumir í hans liði
hafa sagt, að hann þyrfti ekki að hirða
um fylgi fulltrúanna í neðri deildinni,
en atfylgi öldungaráðsins væri honum
einhlítt. En hjer eru þeir meinbugir á,
að meiri hluti öldunganna er hvergi
nærri traustur, og svo kemur bráðum
til kosninga fyrir 1/3 þeirrar deildar.
En þeir menn skulu kjörnir af „hjer-
aðaráðunum" — og einmitt í hinum ný-
afstöðnu kosningum til þeirra hafa þjóð-
valdsmenn haft fullkominn sigur. —
Látinn er (27.sept.) Le Verrier, stjörnu-
fræðingurinn, sem auk margra upp-
götvana um gangleiðir jarðstjarnanna
fann þá hina áttundu (Neptúnus) í voru
sólkerfi.
Frá Englandi. Það heyrist lítið af
tilhlutan Englendinga í Miklagarði, eða
þar eystra. Menn segja, að Layard
sendiboði þeirra finni soldán opt að máli,
og að hinum síðarnefnda sje að því
mesta hugnun. Það er satt, að Eng-
lendingar hafa mikinn flota til taks þar
eystra, ef þeir þykjast þurfa að láta til
sinna kasta koma, en hitt þykir mjög
undir hælinn lagt, hvort eða hve nær
þeim þyki þá nauðsyn að höndum bera
— einkum, ef engir vilja til hlutast
með þeim. Sem stendur hafa þeir lítið
um sig, láta líða og bíða, leika „sona
lon og don", því hjá þeim er nú þing-
þögn, og veizlan enn í vændum í „Gild-
ishöllinni" (borgarstjóragildið), þar sem
Disraeli er vanur að mæla einhver höf-
uðskil um atgjörðir og vonir ensku
stjórnarinnar. — Í frjettaskyni getum
vjer eins atburðar, sem um tíma varð
að mesta umtals- og áhugaefni á Eng-
landi. Lundúnamenn höfðu lagt fölur
á og keypt af Egyptajarli eina af þeim
strýtum frá fyrri öldum, sem liggja
fallnar og sandi orpnar í námunda við
Alexandríu. Strýtan var kölluð „Nál
Kleópötru". Til að koma henni á flot
og svo yfir hafið til Englands, þurfti
hugvitsráð við að hafa. Þau lagði svo
á maður, er John Dixon heitir, að hann
bjó til afarmikið hólkskip úr járni utan
um strýtuna, og í þessu nálhúsi var
Nál Kleópötru drottningar látin fljóta
yfir sjóinn. Allt gekk vel framan af
með flutninginn, en í Biskayaflóa brast
sá stormur á, að strýtuskipið slitnaði
frá dráttarskipinu (Olga að nafni). Þeir
menn (5), sem reyndu á báti að koma
aptur tauginni á strýtuskipið, fórust í
ósjónum — eða sú er ætlan manna —,
og eptir það varð Olga viðskila við
það til fulls, og hjelt við svo búið til
hafnar. Seinna fann eitt gufufar strýtu-
skipið á floti og bjargaði því inn á höfn
(St. Ferrol) á Frakklandi. Skipsforing-
inn heimtar ærna mikil bjarglaun, og
um þau er nú þrefað, en hins er að
vona, að þetta forngersemi komist alla
leið, úr því það lenti ekki nú á marar-
botni. — Látinn er Fox Talbot (17. okt.),
77 ára að aldri, sá er fyrstur fann ljós-
myndan á pappír (fótógrafí; 1839).
Frá öðrum stórveldum. Ríkisþing
Prússa situr nú yfir málum sínum. Þar
er ekki minnst á austræna málið. Á
þingunum í Austurríki hefir mönnum
orðið um það fjölrætt, og hjer — eink-
anlega í Pest — urðu ráðherrarnir að
gera skil fyrir, hvert þeir stefndu. Þeir
voru lengi tregir, en loks sagði Tisza
(utanríkisráðh. Ungverja), að Austur-
ríki ljeti engum hlýða að vinna lönd
undir sig á Balkansskaga. Þetta þótti
til Rússa mælt. Enn fremur bætti hann
því við, að bæði Þýzkaland og Aust-
urríki hefðu ráðið Rússum frá að hefja
stríð við Tyrki. Menn spurðu þegar:
„hafa Rússar þá ráðist til atfaranna
móti hinna vilja? — eða með öðrum
orðum: er þríþætti strengurinn slitinn?"
— Það er víst, að Austurríkisstjórninni
er farið að verða bumbult við sigur-
vinningar Rússa, en það bætir ekki um,
að sá kvis er upp kominn, að ný þrenn-
ing sje að skapast, og hún standi sam-
an af Rússlandi, Þýzkalandi og Ítalíu.
Formaður fulltrúadeildarinnar í Róma-
borg, Crispi, var fyrir nokkru í Berlín,
og fekk þar hugðarviðtökur. Blöðin
hafa fleygt ýmsu um ferð hans og er-
indi, sem hefir kveikt þær getur, er nú
var minnzt á.

Frá Danmörk. Síðan þing var sett (1.
okt.) og til þess fyrir fám dögum hefir
lítið borið til þingtíðinda. Ráðherrarn-
ir lögðu fyrir fólksþingið — auk fjár-
hagslaganna fyrir komanda reiknings-
ár — fjáráætlunina fyrir hið núlíðanda,
og með henni sem fylgiskjöl bráða-
birgðalögin. Hún kom í 15 manna
nefnd, og þarf þess ekki að geta, að
allur þorri þeirra voru vinstrimenn.
Það kom hjer fram sem svo opt fyrri,
að bandalag þeirra er ekki svo traust,
sem við þarf, þegar stórræðum skal
fram fylgja; því hjer brast það svo —
og „hið sameinaða" varð nú „hið sundr-
aða" —, að sumir rjeðu til að láta
hvorttveggja fara sömu leið (þ. e. norð-
ur og niður), fjárlögin og bráðabirgða-
hneyxlið (Berg, Tauber, Albrechtsen),
en hinir allir (meiri hlutinn meira hlut-
ans), að skilja bráðabirgðalögin frá hin-
um (eptir uppástungu Krabbe, for-
mannsins fyrir fólksþinginu), vísa þeim
svo sjerlega aptur við fyrstu umræðu,
og láta við það fjáráætlunina sjálfa
ganga til annarar umræðu. Að þessu
kom nú (6. nóvember), því hjer hlutu
hinir ríkari að ráða. Nú var Danmörk
án allra fjárhagslega, og því bar minni
hluti nefndarinnar (hægri menn), frum-
varp upp til löglegra bráðabirgða (til
31. desember þ. á.). Hjer varð bráðan
að að vinda, og það tókst með mestu
herkjum, að það frumvarp komst fram
samdægurs (8. nóv.) —, en þó fyrst
eptir nefnda-samgöngu úr báðum þing-
deildum —, og hlaut undirskript kon-
ungs um kvöldið (kl. 10). Holsteinn
Ledraborg hafði framsögu af hálfu
vinstrimanna og kvað máli þeirra í
engu spillt, þótt menn legðu á þá leið-
ina, er til samsmála og friðar kynni að
liggja. Bráðabirgðalögin nýju ein-
skorðuðu engum leið, þegar ráðið yrði
um sjálf fjárlögin (þ. e. þessa árs). Með
þeim Berg lenti í skætingi og skút-
yrðum. Hann (B.) þóttist ekki sjá ann-
að ráð í því, er menn bærust nú fyrir,
en að menn í raun og veru gæfu ráða-
neytinu upp allar sakir, já bæðu það
fyrirgefningar fyrir allt þráið, er sýnt
hefði verið ríkislögunum til varnar.
Eitt væri víst, að menn lengdi líf ráða-
neytisins um 1 1/2 ár, eða lengur. Sum-
ir úr vinstra flokki urðu til að minna
Berg á óbrigðulleik hans 1866 við grund-
vallarlögin, en af ráðleysi forustumann-
anna sumra það ár stæði ógæfan, sem
síðan hefði orðið ríkari og ríkari í öllu
stjórnarfarinu. Það er í annað skipti á
seinni árum, að oss þykir, sem vinstrimenn hafi sýnt, hve laust það banda-
lag er klínt saman, sem þeir hafa nefnt:
Det forenede Venstre. — Það fór á sömu
leið með sökina af hálfu rikisins (sem
vinstri menn ljetu höfða) á hendur Hall
og Worsaa, fyrir gjörræðislega fjár-
afneyzlu til leikhússins í Kaupmanna-
höfn, sem með hina (um Marmarakirkju-
söluna), er áður var dæmt. Hvortveggi
var dæmdur sýkn saka. — Látins er
að geta O. L. Bangs, konferenzráðs,
sem mun flestum læknum vorum kunn-
ur, og ávallt hefir verið talinn með skör-
ungum danskra læknisfræðinga. Hann
var kominn á 90. árið, er hann dó 12.
okt. (f. 27. júlí 1788).
Reykjavík, 5. des. 1877.
Sagan, sem vjer hermdum í siðasta bl.
af gripdeildum, yfirgangi og öðrum ó-
knyttum útlendra fiskimanna hjer við
land, er, svo sem kunnugt er, hvergi
nærri eins dæmi. Slíkir viðburðir verða
hjer nálega á hverju ári, og þeir fleiri
en einn stundum. Enda þarf raunar
engan að furða svo mjög á því, þótt
til sje misjafn sauður í mörgu fje, hin-
um mikla fiskimannalýð af ýmsum þjóð-
um, er hefst við umhverfis strendur
landsins allmikinn kafla af árinu. En
hitt má virðast meiri furðu gegna, að
afbrotamenn þessir sæta sjaldan eða
aldrei neinum vítum fyrir athæfi sitt.
Vjer höfum lög og dómara til að dæma
þá, ef í þá næst hjer, þrjú herskip til
að hafa gætur á þeim og höndla þá,
og stjórnin hefir erindsreka í heima-
ríkjum þeirra til að reka eptir að þeir
sjeu hirtir þar, ef undan dregur hjer;
og þó er það varla nema svo sem í
20. hvert skipti, að sökudólgar þessir
komast eigi undan maklegum málagjöld-
um, og það jafnvel fyrir reglulega glæpi,
að vjer nefnum eigi landhelgisbrotin.
Hvernig stendur á þessu? eða,
hverjum er þetta að kenna? Ónýtum
og hirðulausum yfirvöldum hjer á voru
landi — er optast svarað —; hafnar-
legum herskipanna, til þess að yfir-
mennirnir geti skemmt sjer í útreiðum,
veizlum og dansleikum o. fl.; fylgisleysi
hinna útlendu stjórnarerindreka, er mál-
in komast í þeirra hendur, o. s. frv.
það er eflaust nokkuð hæft í þessu;
en þó miklu minna en orð er á gjört
opt og tíðum. Að viðleitni yfirvalda
og stjórnar til að ná rjetti landsmanna
á hinum útlendu lögbrotsmönnum verð-
ur að jafnaði árangurslaus, mun optast
því að kenna, að vanrækt hefir verið
að afla sjer sannana gegn þeim þegar
þess er kostur og meðan þess er kost-
ur; án þeirra er, sem við er að búast,
öll rekistefna og öll fyrirhöfn yfirvalda
og stjórnar í slikum efnum árangurs-
laus. Hjer heyrast t. a. m. á vorin sí-
felldar kvartanir og kveinstafir um það,
að hin útlendu fiskiskip sjeu inn á
grunnmiðum, innan um net landsmanna,
er þeir jafnvel muni taka fisk úr og
skera og skemma, og jafnvel stundum

fiska rjett að kalla upp í landstein-
um. Og þótt fjöldi manna horfi á þetta
dags daglega, komast hinir fram með
þetta að ósekju, af því að menn van-
rækja að afla sjer sannana fyrir því,
sem sanna þarf, sem er: 1. að hin út-
lendu skip hafi fiskað í landhelgi (þ. e.
nær landi en lög leyfa, eða skemmra
undan en 3/4 mílu, 3000 faðma), og 2.
hvaða skip hafi gjört það, þ. e. hvað
þau heita, hvaðan þau eru o. s. frv.
Sjeu þessi atriði, annaðhvort eða bæði,
ósönnuð, er eigi til neins að hreifa kær-
um út af landhelgisbrotum þessum.
En það er margopt tómt hirðuleysi og
framtaksleysi, að það er eigi gjört.
Fyrra atriðið er bezt að sanna með því,
að miða staðinn (blettinn), þar sem hin
ólöglega veiði fer fram; þá er ætíð
hægt að mæla vegalengdina í land, ef til
þess kemur. Þessa er helzt þörf þegar
litlu munar frá landhelgismarkinu. Þeg-
ar fiskað er mjög nærri landi, svo
að hver heilskyggn maður sjer, að það
er í landhelgi, þarf eigi annað en nefna
votta að því. En svo er eigi þetta nóg;
það er, eins og þegar er á vikið, öld-
ungis ónýtt, nema skipið, sem lögbrotið
fremur, verði auðkennt. Á því ríður
því einna mest, að farið sje að eins og
hreppstjórinn í Loðmundarfirði: rituð
vandlega upp nöfn, einkunnarstafir og
einkunnartölu skipsins eða skipanna,
er að veiðinni eru hinni ólöglegu, og
nefndir vottar að því, að rjett sje ritað.
Vitaskuld er, að töluvert muni þurfa að
hafa fyrir þessu stundum — gjöra sjer
ferð út að skipinu o. s. frv. —; en það
ætti að þykja tilvinnandi, ef takast
mætti að koma þessum óþolandi yfir-
gangi af; og það hlýtur að takast smátt
og smátt að mestu leyti, ef menn hafa
samtök um þettu um allt land, í öllum
veiðistöðum, þar sem útlendir fiskimenn
halda sig nærri. Hafi landsmenn slík-
ar sannanir í höndum, geta hinir með
engu móti komizt undan sektum og
bótum, annaðhvort hjer eða þegar heim
kemur í þeirra ríki. Og yrði slíkt al-
títt, mundu þeir fara að hrekkjast. Það
er t. d. óhætt að reiða sig á, að þessi
6 skip, er voru með síldarnet upp í
landsteinum í sumar á Loðmundarfirði,
komast með engu móti undan sektum
fyrir það, hvað sem hinu líður, beri
það vitni fyrir rjetti, að svo hafi verið,
sem vafalaust er innanhandar; en það
er einmitt því að þakka, að hreppstjór-
inn fór rjett að og gjörði skyldu sína.
Stundum ber það við, að sögn sjó-
manna, að hinir útlendu lögbrotsmenn
hylja nöfn og einkenni á skipum sín-
um, til þess að leynast. Þá mega lands-
menn eigi hika við að fara út í skipin
og draga frá skýluna, hvort svo sem
hinum líkar betur eða ver. Það er
rjett og löglegt, og ekkert að óttast
Eins er auðvitað um hina ýmsu óknytti,
er fiskimenn þessir útlendu sýna af sjer
á landi. Það ríður jafnan á, að sjá sjer
strax fyrir sönnunum fyrir því (vottum),
þar á meðal að setja svo á sig útlit
lögbrotsmannanna sjálfra, að hlutað-
eigandi þekki þá aptur, ef til kemur
Væri þessa vandlega gætt, mundi miklu
minna kveða að rjettleysi landsmanna
fyrir yfirgangi hinna útlendu fiskimanna,
sem svo mjög er um kvartað, og raunar
eigi um skör fram. Að öðrum kosti eru
slíkar kvartanir þýðingarlausar, sem hver-
jum manni hlýtur að liggja í augum uppi.
Að því er vjer vitum frekast, hefir
víðast um land verið tekið vel undir á-
skorunina þá í sumar um samskot til að
ljúka við Þingvalla-þjóðhátíðarskuldina
1874, sem og sjá má á samskotaskrána
þeirri, er prentuð er hjer síðar í blað-
inu. Að vorri vitund kannast flestallir
við, að sjálfsagt sje að hrinda sem allra
fljótast af þjóðinni þeirri minnkun, að
láta verða vandræði úr hinum lítilfjör-
lega kostnaði, er þúsundárahátíðin og
viðtaka konungs hafði í för með sjer.
Þús-und-ára-hátíð kemur ekki nema
einn sinni á þúsund árum, — það er ó-
hrekjanlegur sannleiki! — og að veita
konungi vorum viðtöku höfðum vjer
aldrei þurft fyrri í þúsund ár. Vjer höf-
um sem sagt eigi orðið varir við neina
tregðu eða ógeð á að leggja fram hinn
litla skerf, sem á þarf að halda frá
hverjum fyrir sig til þess að fylla eigi
stærri mæli en hjer er um að ræða, og
gjörum oss beztu vonir um að eigi líði
á löngu áður en skuld þessi sje goldin
og gleymd, svo sem nauðsyn ber til og
virðing þjóðarinnar kallar eptir; enda
væri oss Íslendingum sannarlega mis-
lagðar hendur að öðrum kosti, Íslend-
ingum, sem að maklegleikum eru orð-
lagðir fyrir greiðasemi hjálpfýsi, eigi
einungis þegar á liggur, heldur og jafn-
vel öldungis að nauðsynjalausu. Eða
hvað mörgum sinnum 2,400 krón. ætli
eigi eyðist á ári hverju í óþarfa greiða-
semi, óþarfar veitingar við gesti og
gangandi, og tímaeyðslu til að sitja yfir
þeim? — En einn mikilsvirtur sóma-
maður, sem vjer einmitt þekkjum að
drenglyndi og góðfýsi, — vjer segjum
það eigi í skjall-skyni eða af kurteisi,
heldur af einlægni, — hefir hreift í Norð-
anfara 2. f. m. hálfgildingsmótmælum
gegn aðferðinni, sem valin hefir ver-
ið til að ná saman þessu fje, upp í þjóð-
hátiðarskuldina. Hann vill láta jafna
kostnaðarliðunum niður á landið með
valdi: annaðhvort af alþingi, eða þá
landshöfðingja, amtsráðum og sýslu-
nefndum o. s. frv.; segir, að annars
kostar lendi gjaldið allt á hinum dreng-
lyndari. Það er satt líklegast; en væri
þá nokkur ósköp, þótt svo væri? Svo
er um allt, sem af góðfýsi og greiða-
semi er af hendi látið, í góðum tilgangi
Er greiðamaðurinn vanur að láta það
aptra sjer frá góðgjörðum, þótt nábúi
hans sje húski og svíðingur? Eða ætli
hann sjái ofsjónum yfir því, sem hinn
nurlar saman umfram hann fyrir þá sök? Og væri nú þessi aðferð valin
önnurhvor, er hinn mikilsvirti vinur vor
stingur upp á, hvernig væri þá farið
með þá, sem búnir eru að gefa í þessu
skyni, bæði nú, síðan í sumar, og fyrri?
Þeir yrðu að gjöra svo vel og opna
pyngjuna aptur, kann ske í þriðja sinn,
jafnt hinum, sem ekkert hafa látið, og
það sem skyldukvöð. Væri það
eigi dá-laglegt og rjettlátlega, að fara
ef til vill að taka lögtaki út úr
þeim, sem löngu eru búnir að láta
sinn skerf af frjálsum vilja og góð-
fýsi, og hann máske tvöfaldan eða
meira. En látum nú svo vera, að
þessi ójöfnuður gæti eigi átt sjer stað,
heldur væri nú fyrst verið að byrja á
að útvega fje til þessa kostnaðar.
Ætli þá yrðu samt mörg atkvæði með
því, að fleygja honum upp á landssjóð-
inn — hvort heldur væri á alþingi eða
amtsráðin o. s. frv., það kemur hvort-
tveggja í sama stað niður —? Vjer ef-
umst stórlega um það; vjer efumst
meira að segja um, að hinn heiðraði
höf. Nf.greinarinnar mundi sjálfur greiða
atkvæði með því greiða atkvæði með
því, að fleygja þjóðhátíðinni á sveitina,
eða láta fara að taka kostnaðinn til
hennar lögtaki hjá fátæklingum. Fæst-
ir, sem með "nokkru móti sjá sjer ann-
að fært, láta nánustu vandamenn sína
fara á sveitina, og það þótt þeim þyki
eitthvað að þeim. Vjer ætlum, að flest-
um muni finnast eitthvað áþekkt varið
með þjóðhátíðina og nákominn vanda-
mann, hvað misjafnlega sem þeim kann
að hafa geðjazt að fyrirkomulagi henn-
ar, og þótt þeir hafi ekkert haft af
henni að segja, þ. e. eigi átt neinn þátt
í hátíðargleðinni eða verið viðstaddir til
að njóta hennar. Það voru líka ein-
mitt alþingismennirnir í sumar, sem af-
rjeðu, að hafa þessa aðferð til þess að
ljúka við margnefnda skuld, og má af
því marka, hvernig þeir hafi litið á mál-
ið og að þeir muni eigi ætla að taka
hana upp á landssjóðinn. Og höfðingj-
arnir í Reykjavík, æðstu embættismenn
landsins, sem allir vita að annað þykja
hafa til síns ágætis en mikinn „þjóð-
legleik" eða þjóðlund, — það voru ein-
mitt þeir, sem runnu á vaðið og byrj-
uðu þessi samskot í sumar. Eigum vjer þá
að trúa því, að aðrir eins menn og hinn
virðulegi höf. áminnstrar Nfgreinar vilji
ekki ómaka sig neitt í þessu efni?"
Skólaröð í Reykjavíkur lærða skóla
í öndverðum desembermán. 1877. — 5.
bekkur; 1. *Finnur Jónsson (1). 2.
Kjartan Einarsson (umsjónarm. í bekkn-
um, við bænir og í kirkju; (1). 3. Lár-
us Eysteinsson (1). 4. *Páll Briem (1).
5. *Geir Zoëga (1)., 6. *Ásgeir Blöndal
(1). 7. Jóhannes Ólafsson (1). 8. Jón
Magnússon (1). 9. Skúli Thoroddsen
(umsjónarmaður úti við; 1). 10. *Olaf
Finsen. 11. *Árni Þorsteinsson (1). 12.
Halldór Þorsteinsson. 13. Sig. Stefáns-
son (1). 14. Eiríkur Gíslason (umsjón-
arm. í 1. svefnlopti; 1). 15. *Bjarni
Jensson (1). 16. Halldór Egilsson (1/2)•

17. Bertel Þorleifsson (1). 18. Helgi
Árnason (1). 19. Niels Lambertsen (1/2).
— 4. bekkur: 1. Hannes Havstein (1).
2. Pálmi Pálsson (umsjónarm. í bekkn-
um; 1). 3. *Jón Jakobsson (1). 4. Lár-
us Þorláksson (umsjónarm. í 2. svefn-
lopti; 1). 5. Jónas Jónasson (1). 6.
*Hálfdán Helgason (1/2). 7. *Þorgrím-
ur Þórðarson (1/2). 8. Emil Schou (1/2).
9. *Sigfús Bjarnarson (1/2). 10. Rútur
Magnússon (1/2). — 3. bekkur: 1. Þor-
leifur Jónsson (1/2). 2. Jóhannes Sig-
fússon (1/2). 3. Halldór Jónsson (1). 4.
Jón Magnússon (umsjónarm. í bekknum;
1). 5. Bjarni Þórarinsson (umsjónarm.
í 3. svefnlopti; 1/2). 6. Steingrímur
Stefánsson (1/2). 7. Þorvaldur Jakobs-
son (1/2). 8. Arnór Þorláksson (1/2).
Lárus Jóhannesson (1/2). 10. *Arne
Finsen. 11. Jón Jónsson (1/2). 12. Ó-
lafur Einarsson (1/2). 13. *Jón Thor-
steinsen (1/2). 14. *Niels Finsen. 15.
Páll Bjarnarson (1/2). 16. Ólafur Guð-
mundsson (1/2). — 2. bekkur: 1. Haf-
steinn Pjetursson (1). 2. Gísli Guð-
mundsson (umsjónarm. í bekknum; 1/2).
3. Jón Sveinsson (1/2). Jón Stefánsson
(1/2). 5. Jakob Sigurðsson (1/2), 6. Ó-
lafur Ólafsson (1/2). 7. *Sigurður Thor-
oddsen (1/2). 8. Hannes Þorsteinsson
(nýsveinn). 9. *Friðrik Jónsson. 10.
Halldór Bjarnarson (1/2). 11. Ólafur
Davíðsson. 12. Pjetur Þorsteinsson (1/2).
13. *Kristinn Danielsson (nýsveinn).
14. Jón Þorkelsson (1/2). 15. *Hannes
Thorsteinsson. 16. Sveinbjörn Svein-
bjarnarson (1/2): 17. Bogi Melsteð (1/2).
18. Stefán Jónsson (1/2). 1. bekkur:
1. Guðmundur Magnússon. 2. *Sigurð-
ur Briem, 3. Oddur Jónsson. 4. Sig-
urður Hjörleifsson. 5. *Klemens Jóns-
son. 6. Bjarni Þorsteinsson. 7. Stefán
Gíslason. 8. *Guðm. Scheving. 9.
Gísli Brynjólfsson. 10. *Tómas Helga-
son 11. Páll Stephensen. 12. Magn-
ús Ásgeirsson. 13. Pálmi Þóroddsson.
14. *Kristján Riis. 15. *Mattías Egg-
ertsson. 16. *Ólafur Stephenssen. 17.
*Sveinbjörn Egilsson. 18. Eggert Beni-
diktsson. 19. Þorsteinn Erlingsson (um-
sjónarm. í bekknum). 20. *Richard
Torfason. 21. Valtýr Guðmundsson.
22. Lárus Árnason. 23. Halldór Torfa-
son. 24. Eiríkur Ketilsson. 25. Þórð-
ur Jensson. 26. *Osvald Bernhöft. 27.
Páll Torfason; allir nýsveinar, nema
10., 11. og 18.
Um nánari deili á hverjum pilti
skal vísað í skólaröðina í Ísafold II 28
og nýsveinatalið í III 16 og 25, og IV
14 og 23.
1., 2., 4.—7., 11., 12., 14., og 15. í 5.
bekk eiga að taka burtfararpróf í sum-
ar er kemur. Tölurnar (1) og (1/2) apt-
an við nöfnin tákna, að sá hafi heilan
eða hálfan skólastyrk, 200 eða 100 kr.
Þeir eru bæjarsveinar, sem auðkenndir
eru með *.
Í skóla eru nú alls 90, og er það
3 fleira en flest hefir verið áður (1868
—1869), en 12 fleira en í fyrra.
Prestaskólinn. Þar erum nú 9 stúdent-
ar, 5 í eldri deild, þessir: Grímur Jóns-
son, Jóhann Lúter Sveinbjarnarson, Ó-
lafur Ólafsson, Þorl. Jónsson og Þorst.
Benidiktsson; í neðri: Einar Jónsson,
Jóhann Þorsteinsson, Morten Hansen
og Þorsteinn Halldórsson.
Læknaskólinn. Þar eru 6 stúdentar:
Árni Jónsson, Davið Scheving, Hall-
grímur Melsteð, Helgi Guðmundsson,
Jón S. K. K. Johnsen og Þórður Thor-
oddsen.
Póstgöngur 1878. Í augl. frá landsh
30. f. m. segir, að fastráðið hafi verið í
Khöfn að láta póstskipið fara af stað
þaðan í fyrstu ferðina árið sem kemur
1. marz, eins og að undanförnu, og
hjeðan aptur 23. s. m. En regluleg á-
ætlun um ferðir póstgufuskipanna komi
eigi fyrr en þá — með fyrstu ferðinni;
— og með því að ómissandi sje að miða
landpóstferðirnar við þær, verði látið
bíða þangað til að búa til áætlun handa
landpóstunum um árið sem kemur.
Þangað til, eða 3 fyrstu ferðirnar, á
að fara eptir áætluninni frá í fyrra,
um þetta ár, að því er aðalpóstana
snertir, og aukapóstinn líka, að frá
teknum nokkrum smábreytingum, er
ráðgjafinn hefir samþykkt 7. f. m. og
nú skal greina:
Aukapóstferðin milli Seyðisfjarðar
og Eskifjarðar leggist niður, en í stað
þess fari aukapóstur á Eskifjörð frá
Kollsstöðum í Vallnahrepp, er á að
verða póstafgreiðslustaður í stað Eyða.
Barðastrandarsýslu-póstur á að koma
við á Vatneyri við Patreksfjörð vestur
í leið.
Snæfellssýslupóstur á að fara út
fyrir Jökul og koma við í Ólafsvík og
á Ingjaldshóli.
Ný brjefhirðing skal sett á Arn-
kelsstöðum í Skriðdal, á Vatneyri og í
Ólafsvík; brjefhirðingin á Fossvöllum
færist að Hofteigi, og póstafgreiðslan á
Melum að Stað í Hrútafirði.
Óveitt embætti. Annað meðdómandaembætti
í landsyfirrjettinum, ásamt dómsmálaritaraembættinu.
Laun 4000 kr. Augl. 10. f. m., en 6. apríl 1878
eiga bónarbrjefin um það að vera komin til ráðgjaf-
ans. — Sýslumannsembættið í Snæfellsness- og
Hnappadalssýslu. Laun hjer um bil 2,500 [eptir
frumv. alþ. 3000 kr., auk tollheimtugjalds og af-
greiðslugjalds af útlendum fiskiskipum]. Augl. 10.
f. m., bónarbrjef til ráðgjafans 6/4 '78. — Mývatns-
þingabrauð í Suður-Þingeyjarprófastsdæmi. Augl.
1. þ. m. Metið 554 kr. 79 a. [Tvö árin síðustu
hefir brauð þetta haft 200 kr. uppbót úr landssjóði,
og samkvæmt ráðherrabr. 4/4 '76 hefir verið keypt
handa því prestssetur, 3/4 jarðarinnar Skútustaðir,
fyrir lán úr landssjóði, er endurborgist af brauðum
á 28 árum, með 246 kr. á ári].

LEIÐRJETTING. Jón Bjarnason var ekki for-
maður á „Heklu", sem segir í siðasta blaði,
heldur styrimaður. Form. var danskur skip-
stjóri, skipverjar því 5, er allir hafa farizt,
hvar eða hvernig veit enginn.
Nýprentaðar bækur. Söngvar og
kvæði (1866—'77), eptir Jón Ólafsson.
(Höf., Eskifirði): [Efni: I. Frá æsku-
árunum (1866—'70). II. Flóttinn til Nor-
egs (1870—'71). III. Heima (1871—'73).
IV. (frá Ameríku) Skuggar og skýja-
rof í útlegðinni (1873—'75). V. Heima
og erlendis (1875—'77).]
— Snót, nokkur kvæði eptir ýmis
skáld. Þriðja útgáfa (Gísli Magnússon
og fleiri, Akureyri).
— Nýtt smásögusafn. Þýðari og út-
gefandi P. Pjetursson (Rvík, prentsm.
E. Þórðarsonar).
Auglýsingar.
Hús til sölu. — Á Ísafirði er til sölu
vænt íbúðarhús (23 al. á lengd, 9 á
breidd), með stórum kvisti og kjallara,
og fylgir hjallur, „timburport", vænn
kálgarður og mikil lóð. Stendur á
bezta stað. Þeir, er kaupa vilja, geta
samið við ritstjóra þessa blaðs.
Söngvjelar,
er syngja þetta frá 4 til 200 lög;
með „expressíón", „mandólíne",
bumbu, klukkum, „castagnettum",
himinröddum, hörpuslætti o. s. frv.,
eða án þessa.
Söngskrínur,
er syngja 2 til 16 lög; enn fremur
vasatöskur, vindlatrönur, svissnesk
barnahús, ljósmyndabækur, ritföng,
vetlingastokkar, brjefafarg, blóm-
ker, vindla-veski, tóbaksdósir,
saumaborð, flöskur. bjórglös, pen-
ingapyngjur, stólar o. s. frv., allt
syngjandi. Af þessu er hið nýj-
asta jafnan á boðstólum hjá
J. H. Heller, í Bern.
Allar söngvjelar, sem nafn mitt stend-
ur eigi á, eru eptir aðra en mig; bezt er
að panta beinlínis hjá mjer; verðskrár með
uppdráttum sendi jeg ókeypis hverjum sem
hafa vill.
Nýjar bækur frá prentsm. „Ísafoldar".
sjá auglýs. í Ísafold IV 27, 19 október
þ. á., og IV 29, 28. f. m.
„Framfari" kostar 7 kr. árgangur-
inn, kemur út þrisvar á mánuði, 36 bl.
um árið, á stærð við „Norðanfara".
Skyldi svo vera, að einhverjir þeirra,
er skrifað hafa sig á boðsbrjefið frá
herra H. Briem 5. júlí þ. á., og sent
mjer það, ætluðu sjer að hætta við
kaupin sakir þessara afbrigða frá því,
sem þar stendur, verða þeir að láta
mig vita það eigi síðar en með 2. póst-
ferð á næsta ári (marzferðinni); annars
mun öllum áskrifendum, sem jeg hefi
fengið í Sunnlendingafjórðungi og Vest-
firðingafjórðungi, verða sent blaðið þá,
en fyr eigi, enda hefi jeg eigi fengið
nema fáein expl., er jeg mun gjöra
ráðstöfun til, að sem flestir áskrifendur
í þessum landsfjórðungum fái þó að sjá
í vetur. Fyrir norðan og austan hafa
útgefendurnir fengið sjer aðra útsölu-
menn, og munu þeir að líkindum aug-
lýsa það í blöðunum þar.
Rvík, 5/12'77. Björn Jónsson.
Sýslunefndin í Borgarfjarðarsýslu
hefir nú loksins samkvæmt brjefi odd-
vita hennar frá 15. þ. m., er jeg með-
tók í dag, fallizt á að styðja að haust-
boðum þeim, er jeg skipaði fyrir 30.
ágúst þ. á. Skýrslur um slík samtök
hefi jeg fengið úr Selvogs- Ölves- Gríms-
ness- Grafnings- og Þingvallasveitum,
og vil jeg enn einusinni innilega mæl-
ast til þess við Kjósar- og Gullbringu-
sýslumenn, að bregða nu röggsamlega
við og framkvæma haustböðin, svo að
ekki verði sagtt, að þeir, sem áður voru
taldir hinir fyrstu lækningamenn á Ís-
landi, sjeu nú orðnir hinir síðustu, eins
og hinir síðustu nú virðast vilja verða
með hinum fyrstu.
Öllum ríður mjög mikið á að hafa
böðin nógu sterk, en því miður virðast
skýrslur lyfsala og kaupmanna hjer í
bænum um það, sem keypt hefir verið
af baðmeðölum í haust, að sýna, að
bændur hafa sjer það ekki nógu hug-
fast, að það er mjög mikil óforsjálni að
spara fáeina aura í bað, sem á að leggja
smiðshöggið á útrýmingu kláðans.
Bændur verða vel að gá að því, að þó
lítið hafi borið á kláðanum síðustu 3
missiri, getur þetta verið eðlileg afleið-
ing af þurrviðrunum síðustu 2 sumur;
en verði nú vætur og hrök næsta sum-
ar, er mjög hætt við, að sá neisti, sem
kynni að verða skilinn eptir í haust ein-
hverstaðar, magnist svo, að hann verði
lítt viðráðanlegur næsta haust, og óvið-
ráðanlegur haustið 1879, nema með
þeim algjörða niðurskurði, sem margir
hinir merkustu þjóðfulltrúar á alþingi
1875 álitu eina ráðið til útrýmingar
hinum alræmda sunnlenzka drepkláða.
Lögreglustjórinn í fjárkláðamálinu.
Reykjavík, 24. nóvbr. 1877.
Jón Jónsson.
Þjóðhátíðarkostnaðarsamskot. Úr Mið-
dalahreppi, fyrir forgöngu síra Jakobs Guðmunds-
sonar á Sauðafelli, 12 kr, — Úr Hafnahreppi 8 kr.;
Mestir gefendur þar: Guðm. Eiríksson hreppsstjóri
á Kalmanstjörn, síra Brynjólfur Gunnarsson í Kirkj-
uvogi og ekkjufrú Þórunn Brynjólfsdóttir s. st. 2
kr. hvert. — Úr Hörðudalshreppi, safnað af síra Jak-
obi Guðmundssyni á Sauðafelli, 8 kr. — Úr Torfu-
lækjarhreppi, safnað af síra Páli Sigurðssyni á
Hjaltabakka, 13 kr.; mestir gefendur þar: Sigvaldi
Blöndal á Blönduós 2 kr. og Björn Sigurðsson s.
st. 1 kr. úr Holtshreppi í Skagafjarðars., safn-
að af Einari alþingismanni Guðmundssyni á Hraun-
um, 16 kr.; mestir gefendur: Einar Guðmundsson
alþingism. á Hraunum 5 kr., Sveinn Sveinsson á
Hegranesi 2 kr., Jón Þorvaldsson á Hamri, Magn-
ús Ásmundsson á Hugastöðum, Jón Dagsson á
Hrúthúsum, Tómas Pálsson á Gili, Árni Gíslason
á Hólum, Árni Þorleifsson í Yztamói og síra Páll
Tómasson á Knappstöðum 1 kr. hver. — Safnað af
herra alþingismanni Snorra Pálssyni á Siglufirði 20
kr. 60 aura; mestir gefendur: Snorri alþingismaður
Pálsson 5 kr., Páll Þorvaldsson í Dalsbæ og Þor-
valdur í Úlfsdölum 2 kr. hvor, Jón Jónsson bóndi
á Siglunesi, síra Tómas Bjarnarson á Hvanneyri,
Jóhann Jónsson í Höfn og Christen Havsteen á
Siglufirði 1 kr. hver. — Úr Skógarstrandarhreppi
10 kr., sendar nefndinni af alþingism. Þ. Þórðars.
á Rauðkollsst. — Úr Laxárdalshreppi 12 kr., send-
ar nefndinni af Kr. Tómassyni hreppstjóra (?) á
Þorbergsstöðum. — Safnað í Rauðasandshreppi,
fyrir forgöngu síra Jónasar Bjarnarsonar í Sauð-
lauksdal, 33 kr. 22 a. Mestir gefendur þar: síra
Jónas sjálfur 3 kr.; Jón Ólafss. bóndi á Sjöundá,
Guðbj. Ólafss. b. á Kollsvík, Ingim. Guðmundss.
b. á Breiðuvík, Markús Snæbjarnar. kaupmaður á
Geirseyri, Ari Finnss. b. í Saurbæ, Jóh. Eggertsd.
ýngismær í Saurbæ 2 kr. hvert; Ólafur Ólafsson
b. á Stökkum 1 kr. 40 a.; Ólafur Jónsson yngism.
á Sjöundá, Halldór Ólafsson b. á Grundum, Magn.
Sig.s. b. á Lágamýri, Árni Jónss. Thoroddsen b. á
Hvallátrum, Jón Gíslason b. í Keflavík, síra Magn.
Gíslas. í Sauðlauksdal, Eiríkur Eirikss. yngism. á
Móbergi, Halldóra Tómasd. ekkja í Kollsvík, Ólaf-
ur O. Thorlacius meðhj. í Saurbæ, Ragnheiður
Gíslad. ekkja s.st., Halldóra Arad. yngismær s.st.
og Solveig Arad. yngismær samast. 1 kr. hvert.
Á næstl. sumri hafa mjer verið send-
ar þessar gjafir til útbýtingar meðal
bágstaddra í prestakalli mínu:
1. Frá nokkrum ónefndum mönnum í
Sveinsstaðahreppi í Húnavatnssýslu,
100 krónur.
2. Frá 17 gefendum i Vestur-Land-
eyjum, safnað fyrir forgöngu herra
dannebr.m, Sigurðar Magnússonar
á Skúmsstöðum, afhent af alþ.m.
síra Ísl. Gíslasyni, ávísun upp á 3
tunn. af rúgi.
3. Frá ekkjunni Sigríði Jónsdóttur í
Herdísarvik og sonum hennar Stef-
áni og Birni, sent mjer af herra
factor Chr. Zimsen í Hafnarfirði:
ávísun upp á 10 krónur.
Fyrir þessar gjafir votta jeg þigg-
endanna vegna hinum veglyndu gef-
endum innilegustu þakkir.
Reykjavík, í nóvember 1877.
Hallgrímur Sveinsson.
* * *
Gefendur í Vestur-Landeyjum: Sigurður á
Skúmsstöðum 22 1/2 kr., Kjartan Ólafsson, Guðni á
Arnarhóli, Jón Pálsson á Klasbarða og Kristín í
Hól, hver 4 kr., Andrjes á Hemlu og Bergur á
Klasbarða, hver 3 kr., Árni í Hól, G. Einarsdóttir
á Grímsstöðum, Jón Einarsson í Akurey, Þ. Jóns-
son í Álfhólum og Loptur á Klasbarða, hver 2 kr.
Ólafur í Tungu 1 1/2 kr., Daníel á Arnarhóli, Sig-
mundur á Hól, Jón í Tungu, Eiríkur á Skúmsstöð-
um 1 kr. hver.
(Síra Guðjón og Páll í Fíflholti lofuðu hver
sinni kind í haust).
Fyrir milligöngu frú Sigríðar Magn-
ússon í Cambridge, hefir stjörnuspek-
ingur, prófessor Adams og kona hans
gefið „vinnusjóð fátækra" í Reykjavík
5 pund sterling, og enn fremur Miss
Herschel, dóttir hins nafnfræga spek-
ings Sir John Herschels, 10 shillings.
Fyrir þessar gjafir þökkum vjer
vinnusjónðsins vegna hinum veglyndu
gefendum.
Reykjavík, 30. nóvemb. 1877.
Forstöðunefndin.
Íslenzk frímerki, brúkuð, af
ýmsri sort, kaupir á 3 kr. hundraðið
F. Edmund Jensen.
Grönnegade 37, Kjöbenhavn. [6727.

†
Með innilegri sorg tilkynni jeg
hjermeð öllum vinum mínum og
minna á Íslandi, að guði hefir
þóknast að kalla til sín minn elsk-
aða mann Ásgeir Ásgeirsson,
kaupmann á Ísafirði, frá mjer og
mínum ungu börnum. Þeir sem
þekktu hann munu játa, að hann
var merkur maður og föðurlands-
vinur. Hann andaðist í Kaup-
mannahöfn 2. nóvember 1877, og
var jarðsettur 8. nóvember s. á., á
hermanna-kirkjugarði (Garnisons
kirkjugarði) þar í borginni. Verzl-
uninni á Ísafirði verður framhaldið
af syni okkar, Ásgeiri S. Ásgeirs-
syni, og felur hann sig skiptavin-
um vorum til hins bezta.
Kaupmannahöfn, 9. nóvember 1877.
Sigríður Jensdóttir
Ásgeirsson.
Ritstjóri: Björn Jónsson, cand. philos.
Prentsmiðja „Ísafoldar". — Sigm. Guðmundsson.
