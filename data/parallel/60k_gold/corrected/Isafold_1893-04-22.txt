Kemur út ýmist einu sinni
eða tvisvar í viku. Verð árg.
(75—80 arka) 4 kr., erlendis
5 kr. eða 1 1/2 doll.; borgist
fyrir miðjan júlímán. (erlend-
is fyrir fram).
Ísafold.
Uppsögn (skrifleg) bundin við
áramót, ógild nema komin
sje til útgefanda fyrir 1. októ-
berm. Afgreiðslustofa blaðs-
ins er í Austurstræti 8.
XX. árg.
Reykjavík, laugardaginn 22. apríl 1893.
22. blað.
Sólarljóðin.
Ort á sumardaginn fyrsta 1893.
Á sumardaginn fyrsta er margt að minnast á
Og mjer finnst lífið aldrei eins skemmtilegt og þá.
Eg breytist þá í barn eins og byrji æfi ný,
Því brjósti mínu lifna þá nýjar vonir í.
Með sumri þiðnar klakinn og grjótið gljúpnar
kalt
Og grös úr jörðu spretta og hlýnar loptið svalt,
Og þegar sólin sigrar hin svörtu vetrarjel,
Þá sje eg það, að elskan er sterkari en hel.
Og móðurelska sólar er meira en nafnið eitt
Í margbreyttasta líf fær hún ríki vetrar breytt.
Með gullnum stöfum ritar hún glöðum morgni á
Sitt «gleðilegt sumar» á himin, fold og lá;
Sín ástarljóð hún ritar á hól og strönd og hlíð
Og hendingarnar þar eru sumarblómin fríð.
Þau ljóðin hef jeg lesið og les þau sjálfsagt enn,
Þau ljóðin verða rituð við fætur vora senn.
Hver kenndi lífsins móður þau kraptaljóðin há,
Svo kærleiksrík og djúp, að þau hrifið alla fá,
Sem skilja þennan sumarsins skemmtilega óð,
Sem skilja þessi kærleikans helgu sólarljóð?
Hún yrkir eigi sjálf, en guð það henni gaf,
Að geta snortið jörðina ljóssins töfrastaf,
En ljóðin eru þáttur úr skáldskap skaparans,
Og skuggi einn er sólin hjá dýrðarljóma hans.
Um kærleik drottins sólin að sönnu vitni ber,
En sjálfur hann, hinn algóði, kærleikurinn er.
Og allir þekkja ljóðin — þau lesa börnin smá,
Þá leikur bros um varir og feginstár á brá.
Þau segja: Drottinn elskar og annast blómin smá
Og upp mót sólu drottins þau lypta glaðri brá;
Guð elskar okkur líka — við elskum hann á mót,
Og okkar kæru foreldra og vini', af hjartans rót.
Þau tvö, sem hafa heitið hvort öðru ævitryggð,
Þau ástarkvæðin lesa í fósturlandsins byggð;
Þau segja: Drottinn elskar og annast blóm og
strá,
Vor ást sje hrein og staðföst — hann blessar
okkur þá.
En — fremst af öllu skulum vjer elska drott-
inn einn
Og — okkar kæru þjóð — henni gleymi aldrei
neinn.
Og gamlir verða kátir og ungir annað sinn,
Með æskubros á vörum og feginstár á kinn,
Þeir taka þá til starfa með hálfu meiri hug
Og heilsa nýju sumri með von og kappadug.
Það allt, sem var þeim kærast, þeir elska heitt
á ný;
Slíkt afl er þessum guðlegu sólarljóðum í.
Og þjer, sem göfugt málefni fyrir brjósti ber,
Er bezt að lesa kvæðin, þá glaðnar yfir þjer.
Þá vinnur þú þann eið — en í æðum hitnar
blóð -
»Eg elska skal til dauðans minn guð og feðra-
þjóð«.
Bjarni Jónsson.
Merkilegur þingfundur.
Opt hafa verið merkilegir fundir í parla-
mentinu enska, en fáir meiri háttar en sá
sem var haldinn manudag 13. febrúar í
vetur, er »hinn mikli, gamli maður«, Glad-
stone, bar upp stjórnarskrárfrumvarp sitt
handa Írlandi.
Það þótti furðu gegna, að enginn mað-
ur út í frá hafði minnstu vitneskju um
innihald frumvarpsins áður en það birtist
á þinginu þennan dag, svo áleitinn sem
hinn mikli sægur blaðamanna er orðinn
og áfjáður að herja út nýmæli, er almenn-
ing fýsir að vita. Það er jafnvel í frásög-
ur fært, að í sumar, þegar Viktoría drottn-
ing kvaddi Gladstone til að skipa hið nýja
ráðaneyti og þau töluðust við úti á Wight,
hafi hún viljað láta hann segja sjer eitt-
hvað af því, hvernig hann hugsaði sjer
frumvarpið, en karl hafði sig undan því
með lagi. Honum og þeim fjelögum þótti
áríðandi að láta eigi andvígismenn máls-
ins geta hent sjer yfir frumvarpið fyrir
tímann og reynt að tæta það í sundur
áður en hann ætti sjálfur kost á, að mæla
fyrir því á rjettum stað, á löggjafarþinginu.
Það ræður því að líkindum, að forvitn-
in að heyra til hans þenna dag muni hafa
verið meiri en lítil. Áheyrendapallar þing-
hallarinnar tóku eigi þúsundasta hlutann
af þeim mikla sæg, er inn vildu komast
eða beðið höfðu um sæti þar löngu fyrir
fram. Allur þorin varð því að láta sjer
lynda að reyna að líta hann augum, hið
mikla átrúnaðargoð sitt, á leiðinni til þing-
hallarinnar, og fagna honum þar sem bezt
þeir kunnu. Þar var og mikil sveit Íra,
og var til þess tekið, hve fagnaðaróp
þeirra hefðu verið áköf og innileg. Ein-
hverjir fjandmenn þeirra reyndu að hefja
pípnablástur, en sú tilraun kafnaði óðara
fyrir háreysti hinna.
Þegar þingsalsdyrunum var upp lokið,
kl. 12 á hádegi, ruddust þingmenn að
þeim í mestu ósköpum. Þeir höfðu beðið
tímunum saman í forsal þinghússins. Ruðn-
ingurinn var svo mikill, að margir þing-
manna tróðust undir. Þegar inn kom,
hentu þeir sjer yfir borð og bekki til þess
að höndla sæti. Orsök þessarar ósteflegu
og miður þingmannlegu háttsemi er, að
þingsalurinn er eigi stærri en svo, að þar
getur ekki nema rúmur helmingur þing-
manna haft sæti. En það er gamall vani
eðs óvani í enska parlamentinu, að þar er
eigi helmingur þingmanna á fundum, nema
þegar mjög áríðandi atkvæðagreiðsla á
fram að fara; þá er þeim hóað saman af
þar tilkvöddum mönnum úr hverjum þing-
flokki. Fyrir því var eigi þíngsalurinn
hafður stærri en þetta, er þinghöllin
var reist, nú fyrir nálægt 60 árum.
Fundur er lögmætur í fulltrúamálstof-
unni, ef eigi eru færri á fundi en 40,
af um 670 alls. Föst sæti í þingsalnum
hafa eigi aðrir en ráðgjafarnir og oddvitar
andstöðuflokksins; sitja þeir hvorir and-
spænis öðrum, með þingborðið á milli sín.
Aðrir verða að tylla sjer hvar sem þeir
geta, rjett að handahófi. Eina ráðið til að
eiga víst sæti, er búast má við fjölsóttum
fundi, er, að koma löngu, löngu fyrir fund,
jafnvel snemma morguns þótt fundur eigi
ekki að byrja fyr en um eða eptir nón, og
taka sjer sæti, en skilja þar eptir hattinn
sinn, þurfi þingmaðurinn eitthvað að
hvarfla frá. En í þetta sinn ljet forseti
hafa dyrnar lokaðar til hádegis.
Hálfri stundu fyrir nón kom Gladstone
inn í salinn, er var þá fyrir löngu orðinn
troðfullur. Höfðu verið bornir inn stólar
handa þingmönnum, eins og komust fyrir
á gólfinu, en þó varð fjöldi að standa af
þeim. Á áheyrandapöllunum var eins og
drepið væri í öskju. Allir sendiherrar er-
lendra þjóða voru viðstaddir, á loptpöllum
þeim, er þeim eru ætlaðir, og troðfull var
stúka sú, er ætluð er þingmönnum úr lá-
varðadeildinni. Þar var og prinzinn af
Wales.
Stjórnarliðar, meiri hluti þingsins, stóðu
allir upp, þeir er sæti höfðu, er Gladstone
kom inn, tóku ofan og lustu upp fagnað-
arópi, Írar fremstir í flokki. Hann var í
bezta skapi, búinn viðhafnarlaust, sem
hann á vanda til, í svörtum frakka, en
með blóm í hnappagatinu; því gleymir
hann aldrei, er hann vill hafa mikið við.
Þegar klukkan var 4 1/4, segir forseti:
»The first Lord of the Treasury« (fyrsti
fjárhirslulávarður; það er hinn enski em-
bættistitill forsætisráðherrans). Þá varð
steinhljóð. Gladstone hafði eigi veitt orð-
um forseta eptirtekt eða misskilið þau.
Sessunautar hans, þeir John Morley og
Wm. Harcourt, gerðu honum viðvart um,
að forseti hefði kvatt honum hljóðs. Stóð
hann þá upp og gekk fram að þingborð-
inu. Þá kváðu enn við fagnaðaróp um
allan þingsalinn. Síðan tók hann til máls,
og heyrðu menn þegar, að hann hafði
hinn ljómandi fagra málróm sinn enn á
valdi sínu. Rómurinn var viðlíka þrótt-
mikill og hljómfagur eins og þegar hann
var upp á sitt hið bezta. Hann talaði nær
hálfa þriðju stund og rakti málið svo snilld-
arlega, að jafnvel fjandmenn hans gátu
eigi varizt aðdáun, en meiri hluti þing-
heimsins laust upp áköfu fagnaðarópi að
afloknum hverjum kafla ræðunnar.
Þegar hann var búinn að útlista frum-
varpið skýrt og skilmerkilega út í hörgul,
vafði hann saman hinum mikla skjala-
bunka, er hann hafði sjer til stuðnings,
leit út yfir þingheiminn og lauk máli sínu
á þessa leið:
»Það hefði verið hróplegt, ef jeg hefði
ekki nú við lok æfi minnar með öllum
þeim ráðum, er í mínu valdi standa, stutt
og eflt þetta mál, — þetta mál, er að minni
hyggju er ekki mál þess eða þess þing-
flokks, þessarar eða þessarar þjóðar, heldur
mál allra þingflokka og allra þjóða innan
endimarka Bretaveldis. Jeg sárbæni yð-
ur,« mælti hann með lágri röddu og þó
skýrri, — »jeg sárbæni yður, þó að það
ætti að vera mín síðustu orð í þessum
heimi: Látið hina dauðu grafa sína dauðu!
Gleymið öllum skelfingum og ófögnuði lið-
inna tíma, og verjið hver annan, elskið
hver annan, styðjið hver annan og hjálpið
hver öðrum hvað sem á dagana drífur um
ókominn aldur«.
Kærur gegn yfirvaldi. Það er af
sumum í frásögur fært svo sem mjög al-
varleg merkistíðindi, að nú nýlega hafa
háyfirvöldunum borizt heilmikil kæruskjöl
frá hjeraðsbúum hins setta sýslumanns í
Ísafjarðarsýslu og bæjarfógeta á Ísafirði,
þar sem honum er fundið hitt og þetta til
saka., en fyrst og fremst það, að sakamáls-
rannsókn hans gegn hinum mikla dýrling
þeirra Djúpmanna (flestra), Skúla sýslu-
manni, beri keim af »hatursfullri ofsókn«,
og biðja »amtið« að losa sig við hann. En
það er naumast mikil ástæða til að fallað í
stafi út af þeim tíðindum, heldur munu
flestir skynjandi menn furða sig miklu
meira á því, að slíkar kærur hafa eigi kom-
ið löngu fyr, svo gjörsamlega sem dýrling-
urinn (Sk. Th.) hefir alþýðu við Djúpið á
sínu valdi og hefir frá upphafi þessa máls
notað dyggilega sitt frægar(!), prentaða mál-
gagn til þess að reyna að gjöra sig að
saklausum píslarvott, ofsóttum fyrir einskæra
föðurlandsást og þjóðhetjuskap. — Það á
öll sýslan að vera í uppnámi gegn hinum
setta sýslumanni og rannsóknardómara, Lár-
usi Bjarnason, og vilja ekki annað heyra
á nafn nefnt en að »píslarvotturinn« sje
hreinn og saklaus.
Sannleikurinn er sá, að auk þess sem
allmargir hinir merkari menn í sýslunni,
bæði við Djúpið og í vesturfjörðunum, eru
síður en eigi trúaðir á »píslarvættið«, þá er
svo að sjá, að vesturhreppar sýslunnar
hafi alls eigi fengizt til að vera með í fyr-
nefndum, sögulegu kærum, nema ef telja
skal Súgandafjörðinn með þeim, en þar
kvað raunar hinn setti sýslumaður aldrei
hafa komið, og hafa Súgfirðingar því und-
irskrifað kærurnar eptir afspurn! Ennfrem-
ur eru Jökulfirðingar ekki með og ekki
Snæfjallastrandarmenn. Kærurnar eru að
eins úr hinum hreppunum við Djúpið, auk
Súgandafjarðar, og af Tanganum (kaup-
staðnum). Það er allmikill fjöldi nafna
undir sumum þeirra, bæði handsöluð og
ekki handsöluð, en margt vinnumenn og
vinnukonur, að því er undirskrifendur hafa
sjálfir látið getið aptan við nafnið; en um
hvað margt er þess látið ógetið? eða ætli
sumt af undirskrifandanum sjeu eigi börn,
til þess að höfðatöluna sem mesta? Meiri
hluti kæruskjalanna er þannig orðaður, að
það leynir sjer eigi, að þau stafa frá einni
og sömu uppsprettu. Og innihald þeirra
er orðað svo á víð og dreif — engin ákveð-
in dæmi nefnd —, að naumast er hendur
á að festa. Getur vel verið, að eitthvað
sje í þeim hæft; um það er ókunnugum
eigi auðið neitt að segja, hvorki af nje á;
en grunsamlegt er það, að kærendur skuli
ekkert ákveðið dæmi hafa til tínt og því
síður neina sönnun komið með fyrir nokkru
einu af kæruatriðum sínum. Og svo mikið
hefir borizt í vetur úr þessu hjeraði af upp-
spunnum hviksögum, er eiga að vera hin-
um setta sýslumanni til ófrægðar, að óhlut-
drægir munu heldur seinir að taka allt,
sem þaðan kemur, sem óyggjandi sann-
leika.
Það er víst um það, að fylgilið »dýrlings-
ins« hefir mikið langað til, að málið gegn
honum ónýttist eða fjelli niður, og má auð-
vitað hugsa sjer eina leiðina til þess þá,
að flæma rannsóknardómarann burtu, áður
en því er lokið. En trúi það á sakleysi
»dýrlingsins«, ætti því að vera fullt eins
kært, að málið verði leitt til skaplegra lykta
og gangi sína leið tregðulaust gegn um
alla rjetti, ef svo vill verkast. Hver veit
nema það endi þá á glæsilegu og fagnað-
arríku sigurhrósi »píslarvottsins«, og verð-
ur þá »ljúft að minnast liðins böls«.
Út og inn
(ekki utan og út eða niður og upp).
Í 17. tbl. Ísafoldar þ. á. hefir síra Janus
Jónsson þótzt þurfa að árjetta hina fyrri grein
sína í sama blaði (83. tbl. f. á.) um að orðin
út og utan væru rjettari en inn og út, er talað
væri um för hingað til landsins eða hjeðan.
Enda þótt hann tilfæri í þessari grein sinni
engar nýjar og nýtar sannanir til stuðnings
sínu máli og allar málalengingar hans um
þetta atriði í nærfellt 2 dálkum sjeu því í
sjálfu sjer einber markleysa, þá skal jeg þó
leyfa mjer að fara um þetta mál enn nokkrum
orðum, ef verða mætti að hann fengi rjettan
skilning á því, og kemur mjer þó ekki til
hugar að ætlast til þess að hann játi opinber-
lega að hann hafi farið vilt í þessu atriði, —
það væri sjálfsagt til of mikils mælzt af
honum.
Í grein minni í Ísafold í vetur (85. tbl. f. á.)
sýndi jeg með ljósum rökum, er prófasturinn
hefir ekki borið við að rengja eða reka aptur,
að orðtökin út og utan væru útlend (norsk)
að uppruna og ættu alls eigi við lengur, enda
væru þau fyrir löngu horfin úr mæltu máli
og hefðu að eins verið tekin upp i bókmálið
á síðari tímum til þess að líkja eptir forn-
málinu, án þess að menn hugleiddu uppruna
þeirra eða rannsökuðu hvort þau væru í sam-
ræmi við önnur orð og orðtök í málinu líkrar
merkingar. Þannig hefi jeg haft þessi orð
áður fyrri í hinni fornu merking, eins og próf.
mjög svo hróðugur bendir á í sinni síðari
grein sinni, og svo mun verið hafa um fleiri,
er þau hafa notað í ritum sínum; það er
hvorki mjer nje þeim til vanvirðu, en hitt tel
jeg miður sæmandi að vilja eigi kannast við
sannindi, er þau eru fundin og á þau hefir
verið bent, og haga sjer eptir þeim, enda þótt
þau ef til vill komi í bága við einhverja tízku.
Í þessari sömu grein minni nefndi jeg nokkur
orð af mörgum, sum úr fornmálinu, önnur frá
síðari tímum, er öll eru mynduð á þann hátt
að út er haft um för hjeðan til annara landa
eða veru þar o. s. frv., og inn um komu
hingað til landsins eða veru hjer o. s. frv.,
en próf. hefir hvorki þorað að bera brigð á
að þessi orð væru til nje heldur leitast við
að sanna að þau væru röng eða óheppilega
mynduð, og má það þó virðast undarlegt, því
að ef sagnirnar fara út (= hjeðan til annara
landa) og koma inn (= hingað frá öðrum
löndum) eru rangar eða óheppilega myndaðar,
þá verða að sjálfsögðu öll önnur orð og orðtök,
sem á, sama hátt eru mynduð, röng og óhaf-
andi í málinu; fyrir því yrði að breyta þeim
öllum, ef vel ætti að vera. Nú segir próf.
er hann hefir tilfært nokkur orð líks efnis eptir
mjer, að »við ættum að kannast við, hvar
þessi eyin er, að hún liggur langt úti í hafi
fjarri meginlöndum« ; þessi orð má líklega
skoða sem bending frá honum um það, hvernig
laga megi öll þessi orð, svo að þau sjeu sam-
kvæm hans hugsunarhætti; þá verður t. d.
orðið útlendingur (= maður frá öðrum lönd-
um) að vera sama sem Íslendingur, því að
vjer erum »hjerna úti í hafinu«, en mann frá
»meginlöndum« heimsins—og þá líklega þótt
hann væri frá einhverri lítilli ey í miðjum
útsænum — hlytum vjer að kalla meginlending,
innlending eða þá einhverju nýju orði, er
próf. gæti búið til manna bezt, þá yrði að
leggja sömu merking í orðið útflutningur, sem
nú er í orðinu innflutningur, en það, sem nú
er kallað útflutningur, yrði annaðhvort að vera
kallað utanflutningur eða innflutningur (o. til
meginlandanna) og þar fram eptir götunum.
Allir munu nú sjá, hvílík endileysa þetta yrði,
og þó getur próf. ekki neitað því, að þessi
yrði afleiðingin af kenningu hans, ef eptir
henni væri farið. En þeir verða víst fáir,.
sem betur fer, er þann kost vilja upp taka.
Prófasturinn gerði í upphafi alla þessa reki-
stefnu fyrir þá sök, að jeg hafði haft sögnina
að fara út um för hjeðan af landinu. En til
þess nú að sýna próf. það svart á hvítu með
tilvitnunum að jeg sje ekki einn um þetta
«öfugmæli« og til þess að hann geti sjer til
huggunar og harmaljettis skeytt skapi sínu á
fleirum en mjer, þá getur hann fundið orðið
útfari (= udvandrer) í Stjórnartíð., A-Deild,
1876, bls. 28, á s. st, B-deild, 1888, bls. 74—75
(víða). s. st. A-deild, 1891, bls. 32 (víða) og
B-deild, s. á., bls. 76—77 (víða), orðið útfara-
flutningur getur hann fundið á s. st., B-deild,
1891, bls. 76 og orðið útfarar-samningur (ud-
vandringskontrakt) á s. st. A-deild, 1891, bls.
32, og fleira þessu líkt mundi eflaust mega
finna, ef víðar væri leitað. Ef nú þessi orð
(útfari og útför) eru rjettræð í málinu, góð
og gild, en það eru þau í alla staði, þá hlýtur
sögnin að fara út að hafa á sjer sömu helgi,
enda þótt jeg geti ekki sýnt að aðrir hafi
komizt svo að orði á undan mjer. Þeir verða
margir hjer á eptir.
Próf. leggur fyrir mig nokkrar spurningar.
Meðal þeirra er sú ein, hvort vjer eigum ekki
»að taka önnur orð upp í bækur en þau, er
höfð eru venjulega í daglegu máli«; henni
svara jeg svo, að ef vjer skiljum orðin sjálfir
fyllilega og getum látið almenning skilja þau,
enda sjeu eigi önnur betri orð eða orðtök til,
þá ætla jeg að ekkert sje því til fyrirstöðu;
skáld vor og ritsnillingar hafa heldur eigi
hikað við það, hvorki fyr nje síðar; en ef þau
eiga ekki við lengur, tel jeg rjett að hafna
þeim; þannig má nefna tvö orðtök, er mjög
eiga skylt við út og utan bæði að því, að þau
eru útlend að uppruna og áttu sjer hjer um
bil jafnlangan aldur í málinu; forfeður vorir
hjer á landi nefndu mál það, er þeir töluðu,
danska tungu eða norrænu og stóð svo allt
fram á 16. öld (sbr. formálann fyrir Lexic.
poet.), er orðið íslenzka kom í staðinn, enda
voru þá horfin öll skilyrði fyrir því, að þau
mættu heita rjettræð framar; þessi orðtök og
önnur, er af sama bergi eru brotin, vil jeg
eigi taka aptur upp í málið og jeg þykist
mega vera þess fullviss, að próf. verður mjer
samdóma í því atriði, hvað þá aðrir. Önnur
spurningin er sú, hvort jeg telji »Noreg eða
Danmörk eða önnur lönd útsker undir Íslandi«;
þessi spurning er svo fákænleg, að jeg get
ekki verið að svara henni og lengja með því
þetta þras. Flestar aðrar spurningar hans
snerta svo lítið þetta mál, að jeg get mjög
vel leitt þær hjá mjer.
Próf. segir: »Jeg ætla að þeir verði ekki
margir, þó að hr. P. P. sje vongóður um það,
sem fallast á að segja t. d. hann för inn til
Íslands, í stað: hann fór út til Íslands, og þá
líklega: við eigum heima inni á Íslandi, í
stað: við eigum heima úti á Íslandi«. Jeg
hefi aldrei tekið svo til orða og því síður gefið
honum nokkurt tilefni í grein minni til að
skilja orð mín svo eða hafa þetta eptir mjer;
hann sjálfur sýnist leggja þessi orð í munn
þeim manni, sem staddur er eða á heima í
öðrum löndum, og sá maður mundi líklega
segja út og úti í þessu sambandi eins og í
fornmálinu, því að hann mundi miða förina
eða veruna við það land, er hann væri í.
Þetta ranghermi er því sprottið af skilnings-
leysi próf. eða vangá, því að ekki vil jeg gera
honum það að hann vilji rangfæra orð mín
vísvitandi. þótt hann skorti rök.
Að lyktum og með því að jeg býst varla
við að taka aptur til máls um þessi orðtök,
þótt á mig verði yrt. Þá má ekki minna vera
en að jeg þakki próf. fyrir það að hann hefir
með greinum sínum veitt mjer færi á að skýra
þau fyrir almenningi, en það mundi jeg ann-
ars hafa látið hjá líða að sinni; allur þorri
þeirra manna, er jeg hefi átt tal við eða brjefa-
skipti, eru þess hugar að æskilegt væri, ef
hin norsku orðtök utan og út og hin dönsku
niður og upp mættu hverfa með öllu úr ræðu
og riti, en orðtökin út og inn, sem eru al-
íslenzk í alla staði, mættu koma í staðinn.
Pálmi Pálsson.
Múlasýslu (Fáskrúðsfirði) 16. marz. Engar
frjettir hjeðan nema tíðin hefir verið afarhörð
síðan 28. janúar. Fannkyngi komið svo mik-
ið, að gamlir menn munu eigi þvílíkt, tiltekið
við norðursíður fjarða. Jarðbann yfir allt.
Frost heldur væg, þar til nú síðustu dagana
hafa verið) hörkur miklar. Margir komnir á
heljarþrömina með skepnur sínar vegna hey-
leysis og því yfirvofandi almennur fjárfellir,
ef eigi kemur bati bráðlega. Lungnapestar
orðið vart á nokkrum bæjum í Stöðvarfirði
og Fáskrúðsfirði og fje farið að drepast úr
henni. Fiskiafli enginn, nema nokkra daga
aflaðist vel á Vattarnesi í febrúarmánuði.
Mannalát. Hinn 7. marz andaðist úr háls-
bólgu óðalsbóndi Guðmundur Einarsson i
Hafnarnesi í Fáskrúðsfirði. »Hann var mesti
dugnaðar og auðsældarmaður. Eptir lifir ekkja
og 8 börn uppkomin.«
Ennfremur dáin í s. m. Guðlög Indriðadótt-
ir á Eyri við Fáskrúðsfjörð »ekkja Jóns Stef-
ánssonar er dó í influenza-veikinni síðustu.
Jón sá var hinn »mesti merkismaður og hálf-
bróðir seinni konu síra Hákonar Espolins, síð-
ast prests á Kolfreyjustað, var herskipalóz
með fleíru. Eptir lifa 5 börn fullorðin«.
Hinn 12. þ. m. andaðist kona Ólafs bónda
Þorsteinssonar á Vestra-Miðfelli á Hvalfjarð-
arströnd. Ingileif Sigurðardóttir, 33 ára; þau
giptust í haust er leið.
Herskipið danska, Diana, yfirforingi
Holm, kom hingað frá K.höfn 19. þ. m. fór
í gærkveldi til Vestfjarða.
Ástæðulausa hlutsemi er óbilgirni að
kalla hina lítilfjörlegu athugasemd, er ritstjóri
Ísafoldar gerði síðast út af Chicagosendifarar-
farganinu. Jafnvel góðkunningjar ritstjóra
»Þjóðólfs«, hvað þá aðrir, hneyksluðust stór-
um á vanstillingu þeirri, er kom fram í svör-
um hans til fyrtjeðra andmælenda hans í því
máli í hinum blöðunum, er hvorugur hafði að
fyrra bragði hreytt neinum persónulegum ónot-
um að honum; það var því kunningjabragð,
að benda honum á, að slíkt mætti eigi góðir
blaðamenn láta sjer verða á. Það er hvort-
tveggja, að ritstjóri Ísafoldar fer bráðum að
komast raupsaldurinn, enda liggur honum við
að telja sig geta frómt úr flokki talaði þessu efni,
þótt stöku sinnum hafi þótzt til neyddur að
stjaka lítils háttar við tiltakanlega ósvífnum
og nærgöngulum leppalúðum. Það hefir sem
sje enginn íslenzkur blaðamaður hvorki fyr
nje síðar gert sjer annars nándarnærri jafn-
mikið far um að firrast blaðaskammir og koma
af þeim rótgróna blaðamennsku-ósóma, með
því eina ráði, er við á að jafnaði og nokkurn
árangur hefir, en það er að gefa persónulegri
áreitni og rógi annara blaða alls engan gaum.
Leiðarvísir Ísafoldar.
1209. Hef jeg ekki, sem er handiðnamaður
búsettur í Reykjavík, fullra 25 ára að aldri,
og geld 8 kr. aukaútsvar, kosningarrjett eptir
kosningarlögunum 14. sept. 1877? Eða í hvaða
flokki teljast handiðnamenn eptir þeim lögum?
Sv.: Ef spyrjandi rekur sjálfstæða atvinnu,
mun mega telja hann í flokki kaupstaðarborg-
ara og hefir hann þá kosningarrjett; annars
ekki.
1210. Hvað mikil daglaun á sá maður, sem
er við skipti á dánarbúi fyrir ómynduga erf-
ingja?
Sv.: Sje hann eigi skipaður fjárhaldsmað-
ur hins ómynduga, sem því beri engin eða
ákveðin laun samkv. upphæð (tilsk. 18. febr.
1847, 5. gr.). mun hann geta gert reikning
fyrir fyrirhöfn sinni, svo sem honum líkar,
en sá reikningur liggur þó eðlilega undir úr-
skurð yfirfjárráðamanns.
1211. Ef hjú ræður sig hjá öðrum fyrir
jól, segja vinnuhjúalögin þau vistarráð ógild,
nema húsbóndi eða hjúið hafi látið hitt vita
að það vildi ekki endurnýja vistarráðin. Er
þá ekki hjúi heimilt að vista sig burt eptir jól
án þess að láta húsbónda vita, að það ætlaði
ekki að verða kyrrt hjá honum?
Sv.: Hafi húsbóndi ekki endurnýjað vistar-
ráðin fyrir jól, er hjúinu heimilt að vista sig
hvar sem það vill, án þess að spyrja hús-
bónda leyfis, með því engin vistarráð eru
bindandi fyrir lengri tíma en 12 mánuði.
Bólusetning
framfer í barnaskólahúsinu á hverjum
föstudegi kl. 4 e. m., og er fólk alvar-
lega áminnt um að koma með óbólusett
börn, því berist bóluveiki hingað, sem vel
getur skeð, þá er öllum óbólusettum börn-
um hin mesta hætta búin.
J. Jónassen.

Holgeir gamli kreisti aptur augun, svo sem hann
þyldi ekki dagsbirtuna.
»Svo leið ár og missiri; þá fæddist þessi kramaraum-
ingi, sem jeg held á. Við höfum hjúkrað honum eins og
við gátum bezt. En á skútunni var þröngbýlt og naumt
um birtu — og drengurinn ætlaði að veslast upp. Þá
kom ólánið aptur og syndin í för með því, við ljetum
koma óbænir í móti óbænum-: til hvers lifir hann, sem
veldur allri ógæfunni-«.
»Þey, þey!« hrópaði karlinn og leit upp óttasleginn.
»Já — svona er það; en hverjum er það að kenna?
Síðan fór Ásmundur suður til Kristjánssunds. — Svo var
það í morgun, að sólin varp dálitlum bjarma inn í káet-
una. Og þá brosti auminginn litli! Guð minn góður!
Og hann renndi augunum sínum litlu eptir sólinni. — Þá
datt mjer í hug stóra húsið, er þjer byggið í, og öll þau
þægindi, er hjer væri hægt að veita barni —, og þá var
það ósjálfrátt, að trúin á hið illa hvarf úr brjósti mjer,
og jeg sagði við sjálfa mig: Það erum ekki við, sem
langar til, að karlinn hann tengdafaðir minn hrökkvi
upp af, heldur er það ógæfan, því hún hugsar jafnan
upp svo mikið illt. Jeg skal fara til hans og bjóða hon-
um lífið i barnunganum. Og ef hann tekur við barninu,
þá tekur hann líklegast við föður þess og móður líka —.
Já, þjer getið nú hagað yður eptir því, hvern mann þjer

að gjöra hana magnþrota. Hún skyldi samt hafa það
af, hugsaði hún.
»Einhver er úti á svölunum, er vill finna yður«,
kallaði bæklaður kvennmaður smávaxinn inn um dyrnar,
þar er Holgeir gamli sat fyrir.
»Er það hræðan, sem var að koma neðan af bryggj-
unni?« spurði hann í illu skapi.
Kvennmaðurinn svaraði engu og Ragna gekk um-
svifalaust inn um dyrnar, hálfopnar. Hún hafði eigi tek-
ið af sjer ullarklútinn stóra, og stóð nú frammi fyrir
honum, vel búin, svipmikil og einarðleg. Þau horfðust
stundarkorn á, svo sem hvort þeirra um sig vildi sjá,
hvað hinu byggi í brjósti. Hann hafði þegar sett á sig
grimmilegan hundshaus, svo sem honum var títt, er hann
vildi fæla menn frá sjer. En Ragna ljet sjer hvergi bylt
við verða. Nú var hún svo einbeitt, að ekkert illt í
heimi gat bifað henni.
»Hvert er erindið?« spurði hann og gaf barninu
hornauga.
»Jeg er konan hans Ásmundar og þetta er barnið
hans«.
»Kona sonar míns?
burt hjeðan — flökkukind!
Sonur minn á enga konu —
æpti hann og lamdi staf sín-
um niður í borðið fyrir framan sig, svo að kvennmaður-
Samkvæmt beiðni herra hvalaveiðar H.
Ellefsen á Flateyri er hjer með skorað á
þá, er landshlut þykjast eiga í hval þeim,
er rak á fjöru Hólskirkju í Bolungarvík í
marzm. 1892, að gefa sig fram við mig
undirskrifaðan innan 3 mánaða frá síð-
ustu birtingu auglýsingar þessarar, og
geta þá þeir, er fært geta sönnur á rjett
sinn, samið við við um sanngjarnt endur-
gjald.
Ísafjörður 12. apríl 1893.
Larus Bjarnason.
Uppboðsauglýsing.
Þriðjudaginn 16. n. m. (maí) verður op-
inbert uppboð haldið á Vatnsenda í Sel-
tjarnarneshreppi, og þar seld ýmisleg bús-
gögn, um 60 fjár, 4 kýr og 2 hross og ann-
að fleira tilheyrandi dánarbúi Egils sál.
Jóhannssonar.
Uppboðið byrjar kl. 12 á hádegi. Upp-
boðsskilmálar verða birtir á uppboðsstaðn-
um á undan uppboðinu.
Skrifst. Kjósar- og Gullbr.sýslu 17. apríl 1893.
Franz Siemsen.
Brunabótafjelagið
North British and Mercantile
Insurance Company,
stofnað 1809,
tekur í eldsvoðaábyrgð hús, bæi, vörur,
húsgögn, hey, skepnur o. fl., hvar sem er
á landinu, fyrir lægsta ábyrgðargjald. Um-
boðsmaður fjelagsins á Íslandi er
W. G. Spence Paterson.
Hafnarstræti 8, Reykjavík.
Stór verzlun
með frímerki handa söfnum
A. CHAMPION
GENF (Schweiz)
vill fá fallegar úrvalssendingar af íslenzkum
frímerkjum í skiptum.
Varðskýrslu ókeypis og án burðargjalds.
Bærinn Holtastaðir í Reykjavík með mikl-
um kálgörðum og stórri lóð er til kaups eða
leigu frá næstkomandi 14. maí. Semja má
við Hallgrím biskup Sveinsson.
Frímerki!
Allskonar íslenzk frímerki og spjaldbrjef
minnst 100 í einu lagi eru keypt fyrir hæsta
verð, ef þau eru send jafnskjótt skýrslu
um hvað þau kosta til H. F. Zacco, Amanu-
ens í d. kgl. Póstvæsen, Stockholm, Sverige.
Gjafir og áheit til Strandarkirkju í Sel-
vogi, afhent á skrifstofu undirskrifaðs 1.
jan. — 30. júní 1892.







































































































































Reykjavík, 21. apríl 1893.
Hallgrimur Sveinsson.
Forngripasafnið opið hvern mvd. og ld. kl.11-12
Landsbankinn opinn hvern virkan d. kl. 11 1/2-2 1/2
Landsbókasafnið opið hvern rúmh. d. kl. 12—2
útlán mánud., mvd. og ld. kl. 2—3
Málþráðarstöðvar opnar í Rvík og Hafnarf.
hvern rúmh. dag kl. 8—9. 10—2 og 3—5
Söfnunarsjóðurinn opinn 1. virkan mánud. í
hverjum mánuði kl. 5—6.
Veðurathuganir í Rvík, eptir Dr. J. Jónassen



Hinn 19. var hjer útsynningur, jeljagangur
en bjartur í milli; sama átt h. 20. með þoku-
svækju og regni; bjartari fyrri part dags h.
21. en fór að rigna síðari partinn, dimmur og
nokkuð hvass af suðvestri. Í morgun (22.)
landsynningur, bjartur, nokkuð hvass.
Ritstjóri Björn Jónsson cand. phil.
Prentsmiðja Ísafoldar.

inn, sem haldið hafði hurðinni á hálfa gátt, stundi hátt
og sleppti henni.
»Þjer megið eigi fylla mæli syndanna frekara en
svo, að þjer getið afplánað þær. Minnizt þess, að þjer
eruð gamall maður«, mælti Ragna í hógværum róm.
»Djöfullinn er gamall, en jeg ekki«, sagði hann í
mikilli bræði. Síðan benti hann kvennmanninum við
dyrnar og mælti: »Kallaðu á hann Elías, til þess að
reka út þessa drós! — Jeg fæ vonandi bráðum einhvern
enda á þessu?« bætti hann við og sneri sjer að Rögnu.
»Jú, þjer skuluð fá enda á því; en þjer verðið að
hlýða á mig fyrst«, svaraði hún einbeittlega. Og er vinnu-
pilturinn og stúlkan birtust úti í dyrunum, gekk hún
í móti þeim með húsmóðursvip og mælti: »Ykkar þarf
ekki við hjer, þar sem tengdadóttir ætlar að tala einmæli
við tengdaföður sinn«. Síðan ýtti hún þeim út með hægð
og lokaði dyrunum.
Nú sneri hún sjer aptur að gamla manninum. Áður
bar hann keim af grimmum hundi, en nú líktist hann
hundi, er leggur niður skottið. Það var sem honum fynd-
ist hann vera magnþrota frá hvirfli til ilja —; þó sat hann
sem hundur, sem situr um að snúið sje að honum bakinu.
En Ragna sneri ekki baki við. Hún stóð frammi
fyrir honum föl sem lín, en einarðleg og vænleg yfirlit-

um, og hafði ávallt barnungann sinn við brjóst sjer svo sem
helgan verndargrip gegn allri rangsleitni.
»Við Ásmundur höfum nú verið í hjónabandi á fjórða
ár«, tók hún til máls með hægð og stillingu. Við vorum
löglega gefin saman af drottins þjóni, og höfum síðan
búið saman í skútunni hans. Þar ól jeg fyrsta barnið
mitt með guðs hjálp og mannsins míns. Það var lífið um
að tefla, en við höfðum heitið hvort öðru því, að vera
hvort öðru fylgisöm í lífi og dauða. — Það var stór og
laglegur piltur, og hann dafnaði vel. En þá kom vorið;
það var vorið, er skútan festist á grunni, sem þjer vitið
— við höfðum hugsað okkur að halda suður á bóginn til
þess að láta skíra sveininn hann átti að heita Holgeir-;
en sjórinn þreif hann úr fangi mjer, og við sáum hann
eigi framar«.
Hún lypti barninu upp að andlitinu á sjer, og brauzt
gráthljóð upp frá harmþrungnu brjósti hennar. En skjótt
fekk hún aptur stjórn yfir sjálfri sjer og hjelt áfram.
»En svo bættist synd ofan á ógæfuna! Því að við
hugsuðum, að ef þjer hefðuð verið eins og þjer áttuð
að vera, mundi drengurinn hafa haldið lífi, — hann hefði
þá leikið sjer við afa sinn og með tímanum hefði hann
sem mannvænlegur unglingur haldið nafni hans á lopti.
En í þess stað stóðu óbænir í móti honum eins og okkur
hinum—guð fyrirgefi yður það!« —