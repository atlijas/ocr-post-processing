
NORÐRI
VIII., 32.
Akureyri, 8. október
1913.
Eimskipafélag Íslands.
Með því að nú verður að álíta tryggt, að hægt sé að stofna »H/f Eimskipa-
félag Íslands« er ákveðið, að stofnfundur félagsins verði haldinn í Iðnaðar-
mannahúsinu í Reykjavík laugardaginn 17. janúar 1914, kl. 12 á hádegi.
Fyr en hlutaféð er innborgað, er eigi hægt að semja um byggingu þeirra
tveggja skipa, sem ráðgert er að byrja með. Vér teljum því nauðsynlegt, til
þess að semja megi um skipabygginguna þegar eftir stofnun félagsins, að inn-
heimta nú þegar hlutaféð.
Það er því hérmeð skorað á alla hlutafjársafnendur að byrja nú þegar að inn-
heimta alt hlutaféð og senda gjaldkera sem fyrst.
Ennfremur eru menn beðnir að draga eigi lengur að rita sig fyrir hlutum, ef
þeir eiga það ógert, eða vilja auka við það, er þeir hafa áður ritað sig fyrir.
Vér teljum nauðsynlegt, að sem mest safnist, svo félagið verði sem tryggast
grundvallað og sem minst háð lánum.
Reykjavík, 1. október 1913.
Eggert Claessen. Jón Björnsson. Jón Gunnarsson.
Sveinn Björnsson. Thor Jensen.
Stjórnarskrárbreytingin
á þingi.
(Vestri skýrir svo frá henni
og mun fara rétt með.)
Aðalatriðin eru þessi:
Ráðherrafjölgun heimuluð með sér-
stökum lögum. — Málefni Íslands skulu
borin upp fyrir konungi þar sem hann
sjálfur ákveður. — Tala þingmanna
sem og deildaskipun er óbreytt. — Kon-
ungskosningar falla úr sögunni, en í
stað þeirra skulu jafnmargir kosnir með
hlutbundnum kosningum og er landið
alt eitt kjördæmi. Þeir eru kosnir til 12
ára og fer helmingur frá sjötta hvert
ár; þingrof nær eigi til þeirra. Kosn-
ingarréttur og kjörgengi við hlutbundnu
kosningarnar bundið við 35 ár. Kosn-
ingarréttur við óhlutbundnu kosningar
er bundinn við 25 ára aldur, en nýir
kjósendur hljóta hann þannig:
»Kosningarrétt skulu konur og hafa,
sem eru 25 ára, þó þannig, að fyrst fái
þær hann, og þeir karlmenn, sem hing-
að til hafa ekki haft kosningarrétt, sem
eru 40 ára, þegar kjörskrá er fyrst sam-
in eftir lögum þessum ; næsta ár að
auki þær og þeir, sem eru 39 ára, o.
s. frv., þannig að lækka aldurstakmark-
ið um eitt ár í senn, þar til allir eru
búnir að fá kosningarrétt. — Þeir sem
hafa ekki óflekkað mannorð, eru ekki
fjár síns ráðandi, og eiga ógreiddan
sveitarstyrk, skulu ekki hafa kosningarrétt.
Svo og þeir sem ekki hafa dvalið eitt
ár í kjördæminu.«
Búseta í landinu er skilyrði fyrir kjör-
gengi. Dómendur, sem engin umboðs-
störf hafa á hendi skulu ekki kjörgeng-
ir, þó nær ákvæði þetta ekki til núver-
andi yfirdómara. — Aðskilja má ríki og
kirkju með sérstökum lögum. — Loks
er ákvæði um að lög um sambandsmál
leggist undir leynilega atkvæðagreiðslu
kjósenda.
Aðalfrábrigðin frá stjórnarskrárfrumv.
1911 eru:
Ráðherrar voru ákveðnir þrír. 10 efri-
deildarþingm. skyldu kosnir hlutbundn-
um kosningum (í stað 6 nú). Alþýðu-
atkvæðið felt brott, samkvæmt því átti
að skjóta undir úrskurð kjósenda lög-
um, ef helmingur þingdeildar heimtaði
og 2/3 kjósenda, þó skyldi það ekki ná
til laga, er alþingi ákvað að koma ættu
í gildi innan mánaðar, og með því var
ákvæðið gert áhrifalaust. Meirihluti al-
þingis gat sett stólinn fyrir dyrnar þeg-
ar því þóknaðist. — Ákvæðinu frá 1911,
að málefni Íslands skyldu ekki borin
upp í ríkisráðinu, var nú breytt, þar
sem vissa var fyrir, að konungur þá
myndi ekki veita lögunum staðfestingu.
— Var því sú samkomulagsleið valin,
að konungur ákveði sjálfur, hvar mál-
in skuli uppborin.
Þar sem hinar nýju kosningar að
sjálfsögðu snúast fyrst og fremst um
stjórnarskrármálið, vildi Vestri flytja les-
endum sínum aðaldrættina. Ættu kjós-
endnr að íhuga það sem bezt.

Stjórnarskrárbreyting þessi er gæti-
legri en sú sem samþykt var 1911, og
teljum vér hana hafa tekið bótum, nema
að því leiti að fjölgað er þeim þing-
mönnum sem neðrideild á að kjósa til
efrideildar frá frumv. 1911. Konur eru
nú leiddar til sætis meðal kjósenda með
meiri hæversku, eldri konurnar fyrst
og svo þær yngri á eftir.
Yfirleitt fer stjórnarskrárbreytingafrv.
í þá átt að taka eigi upp aðrar breyt-
ingar en þær, sem hafa unnið sér sam-
úð mikils þorra þjóðarinnar.
Þó er breytingin um að útiloka dóma-
ra er eigi hafi umboðsstörf frá kjörgengi
nýmæli. Því atriði hafði lítt verið hreyft
fyrir þing. Það er óheppilegt, einkum í
hinum þýðingarmeiri málum, að þing-
menn séu að þjóta í að semja lög um
eitthvað sem þeim fyrst kemur í hug
er á þing kemur og naumast hefir ver-
ið ymprað á áður, og ekkert undirbúið.
Það virðist benda á, að þingmenn geti
eigi hugsað nema á þingi. Enda eru
sumir þeirra, sem altaf steinþegja milli
þinga, frakkastir að unga út frumv. er
á þing kemur um mál, sem varla hefir
verið minst á áður eða setja inn í laga-
frumvörp ákvæði, sem koma eins og
skollinn úr sauðarleggnum.
Þetta bendir á pólitíkst þroskaleysi
og fljótfærnisflan í löggjafarstarfinu, sem
þyrfti að lagast með tímanum.
„Lögrétta“
um
stjórnarskrármálið.
Blaðinu farast svo orð:
»Stjórnarskráin er afgreidd þannig frá
þinginu, að hún ætti að fá framgang í
því formi sem hún fékk þar, þótt galla-
laus sé ekki. Ákvæðin um kosningu efri
deildar eru gölluð. Hún hefði öll átt
að vera kosin með hlutfallskosningum
um land alt, eins og nú er gert ráð
fyrir að þeir sex menn verði, sem koma
eiga í stað hinna konungkjörnu. Svo
hefði jafnframt átt að laga kjördæma-
skiftinguna, gera hana réttlátari en hún
nú er. En ekki er vert að fara nú að
hefja stríð um það atriði, heldur láta
sitja við það sem orðið er. Mörgu er
í nýja frumvarpinu breytt til bóta, og
um margar breytingarnar munu allir
vera sammála. Á næsta þingi ætti því
að samþykkja stjórnarskrárfrumvarp þings-
ins í sumar óbreytt, og er þá það
þrætumálið frá í bráð, og því viðunan-
lega ráðið til lykta, ef eigi strandar á
staðfesti konungs, sem væntanlega þarf
ekki að óttast.«

Engar raddir hafa komið fram í blöð-
unum um að breyta beri stjórnarskrár-
frv. síðasta þings á aukaþinginu. Allar
horfur á að þau verði sammála um að
mæla með frv. Líklega verður því eigi
kapp á kosningum út af því máli.
Hitt eru líkur til að allmjög skifti at-
kvæðum hvort frambjóðandi er einráðinn
í að reyna að koma á stjórnarskiftum
hvenær sem unt er, eða hann vill styðja
núverandi stjórn meðan hún hefir eigi
brotið annað af sér en nú er framkom-
ið. Mikill fjöldi heimastjórnarmanna út
um land mun enn fylgja stjórninni þótt
ráðherra teljist nú ekki í heimastjórnar-
flokki á þingi. Á það atriði út af fyr-
ir sig mun ei verða lögð áherzla við
kosningarnar, þótt mörgum þyki fram-
koma Sambandsflokksins í flokksklofn-
ingsmálinu alt annað en heppileg eða
hyggileg.
Aftur er það vitanlegt, að flestir er
telja sig í Sjálfstæðisflokknum og sumir
í bændaflokknum og stöku menn í
Heimastjórnarflokknum vilja koma nú-
verandi stjórn frá hið allra bráðasta,
þó munu ekki nema sárfáir sannir heima-
stjórnarmenn óska þess.
Heimastjórnarmönnum út um land lík-
aði vel ráðherraval hinna mannmörgu
Sambandsmanna á þingi 1912, og það
er lítil von að þeir vilji nú fara að
styrkja þá menn til þings, sem einna
ríkast kann að vera í hug, að koma
fram stjórnarskiftum. Hitt er annað mál
þótt þeir sækist eigi ávalt eftir hverj-
um ósjálfstæðum ráðherradindli, og
vilji ef til vill koma á framfæri utan
af landi hyggnum mönnum, sem dálítið
geta veitt viðnám ráðríki þingmanna,
sem búsettir eru í Rvík, og æðimikið
er farið að bera á síðustu árin.
Undirrituð veitir
KENSLU
í vetur óskólaskyldum börnum; umsókn-
ir óskast fyrir 15. okt. næstk.
Birna B. Bjarnardóttir.
Norðurg. 6.
Sláttuvélum fjölgar
stöðugt hér á landi. Þetta ár munu
hafa komið til landsins nálægt 40 sláttu-
vélar, og langflestar keyptar af þeim
hér á Suðurlandi.
Norðanlands, og eins í Borgarfirðin-
um er lítið um notkun sláttuvéla, nema
hvað sláttuvél er einlægt notuð á Hvann-
eyri. — í Eyjafirði munu vera til fjór-
ar sláttuvélar, og eina af þeim á Ræktu-
narfélagið. Og í Skagafjarðarsýslu eru
aðrar fjórar, þar af ein norður í Fljót-
um. — Í sumar var keypt sláttuvél að
Eyhildarholti.
Enginn vafi, að nota mætti miklu
víðar sláttuvélar, en enn er orðið, ekki
síst í Eyjafirði og Skagafirði, og jafn-
vel víðar. »Freyr.«


Eggert bóndi Davíðsson á Möðru-
völlum í Hörgárdal keypti í vori var
sláttuvél og notaði hana allmikið í sum-
ar bæði á tún og engjar. Telst honum
til að vélin hafi sparað honum kaupa-
mann allan sláttinn. Hún er létt í drætti,
svo tveir hestar geta vel dregið hana
hvíldarlaust meiri hluta dags. Þeir Laxa-
mýrarbræður fengu sláttuvél frá Eng-
landi. Hafa mikið notað hana í sumar,
og líkar vel við hana. Eftir sögn þreytir
hún hestana meir en Möðruvallavélin,
en er ef til vill afkasta meiri. Einhver
af ökumönnum Akureyrar ætti að eign-
ast sláttuvél og slá hér á sumrum hin
víðlendu tún bæjarmanna.
Gagnfræðaskólinn
var settur 1. þ. m., til hans eru nú
komnir 116 nemendur, 4 ókomnir, um
40 eru í heimavist. Skólinn er fullskip-
aður og tekur eigi fleiri nema að mjög
væri þrengt að.
Blaðið
»Reykjavík« hefir Eggert Claessen
málafærslumaður í Reykjavík keypt. Rit-
stjóri blaðsins er sá sami og áður Kr.
Linnet lögfræðingur, sá sami og settur
var lögreglustjóri á Siglufirði um árið.
Tombóla
til ágóða fyrir hið stóra samkomuhús
bæjarins (Goodtemplarhúsið) verður
haldin að kvöldi þess 11. og 12. þ. m.
Dráttum til tombólunnar þarf að vera
búið að skila að kvöldi þess 9.
Fullyrða má að þetta verði einhver
mesta tombólan sem hér hefur verið
haldin. Þ.
Haustannir
eru miklar á Akureyri og atvinna yf-
irfljótanleg fyrir þá, sem í almenna vinnu
vilja gefa sig. Fyrst eru mikil vinna við
slátrun als þess urmulls af lömbum, sem
hingað eru rekið, niðursöltun kjöts, fram-
skipun á haustvörum og miklu af síld
og fiski frá sumrinu, uppskipun á haust-
vörum, kolum og steinolíu og ýmsu fl.
Bátasetningur á land og að ganga frá
þilskipastól fjarðarins, viðgerðir á hús-
um o. m. fl.



Iðnskólinn á Akureyri
byrjar um þann 20. þ. m. og stendur í 6 mánuði.
Kenslan fer fram á kvöldin.
Þeir sem vilja stunda nám á skólanum snúi sér
til herra Lúðvíks Sigurjónssonar á Akureyri, for-
stöðumanns skólans.
Undur nútímans.
100 skrautgripir allir úr ó-
sviknum amerískum gull-
blendingi, seldir fyrir 9 kr.
25 au. með 10 ára ábyrgð
á endingu.
Eitt ljómandi fallegt karl-
mannsúr með gullblendings-
umgerð, dregið upp á hald-
inu og gengur í 36 klt. og
ábyrgð að gangi rétt í 4 ár.
Ein ágæt leðurtaska, tvöföld
karlmannsúrkeðja skrautleg.
Kraga og línermahnappar,
prýðin sjálf. Brjóstnálar tvær,
til prýðis. Skrauthringur. Hvít perlusnúra
Vasaskriffæri. Vasaspegill. Alls um 80
hlutir þarfir fyrir hvert heimili. Heila safn-
ið með hinu ágæta úri kostar aðeins kr
9,25 með flutningi. Verður sent með eftir-
kröfu af H. Springarn Krankau Østerrig Nr.
488. Sé keypt fleira en eitt safn fylgir
hverju ókeypis vindilskveykjari, sem bera
má í vasa sínum.
Fyrir vörur sem ekki líka eru peningar
sendir aftur og er því engin hætta á ferðum.
EG undirrituð tek börn til
að kenna eins og að
undanförnu, eins kenni eg þeim
að stafa ef óskað er, menn snúi
sér til mín hið fyrsta.
Glerárgötu 5.
Sæbjörg Bóasdóttir.
Sigrún
var pískur merktur, sem tapaðist inn hjá
Höepfnershúsum fyrir stuttu. Finnandi
beðinn að skila á prentsmiðju Norðra.
Hjúkrunarfélagið „Hlíf“
heldur
tombólu
seinni hluta október mánaðar.
Félagið væntir stuðnings bæjarbúa nú
eins og undanfarin ár.
Margir ágætir munir hafa þegar verið
gefnir.
Tombólunefndin.
† Finnur Jónsson
á Stóru-Giljá í Húnavatnssýslu drukn-
aði nýlega í Blöndu.
Góðviðri
svo mikið á þessu hausti hér norð-
anlands síðan hretinu létti um miðjan
sept. að elstu menn segjast eigi muna
slíka haustveðráttu. Kýr ganga enn víða
úti og er ekki gefin nema hálf gjöf.
Vatnsleiðslumál Akureyrar.
Jón Þorláksson landverkfræðingur er
hér í bænum að mæla fyrir vatnsleiðslu
úr lindum í Kræklingahlíð til Akureyrar.
Vatnið er þar gott og mikið og nú
munu allir ásáttir um að taka vatnið
þaðan, enda er það ekki nema 1 kilom.
lengra en úr Vargjárlindunum sem reynd-
ust helzt til litlar. Efalaust verður nú
farið að vinna að því af kappi að koma
vatnsleiðslunni í framkvæmd.
Fiskilítið
á Eyjafirði og Siglufirði síðustu vik-
ur.
Að kaupa
pappír, ritföng og
póstkort
hjá
Kr. Guðmundssyni.
Oddeyri
þýðir
peningasparnað.
Íslenzk frímerki
borgar enginn hærra verði en
Sig. H. Björnsson,
í prentsmiðjunni á Oddeyri.
Verðskrá sendist ókeypis.
Kensla.
Þau börn, sem ekki ganga í barna-
skólann, geta fengið tilsögn hjá mér
undirritaðri í vetur, ef þau óska.
Eg kenni í húsi Ásgeirs Péturssonar,
Hafnarstræti 100.
Akureyri 29. september 1913.
Kristbjörg Jónatansdóttir.
Fjármark
Ásgríms Pjeturssonar
Oddeyri:
Sneiðrifað framan biti aptan hægra.
Blaðstýft aptan biti framan vinstra.
Brennim.: Á P. P A.
Tapast
hefur um borð í s/s
Hólar á leið frá
Seyðisfirði til Akur-
eyrar þ. 1. ágúst s.l.
1 pakki saumaður í striga.
Merktur: Fridtiof Nielsen
Passagergods
Seydisfjord.
Innihald pakkans var 3 skinn.
Ef einhver skyldi finna pakka þennan
á einhverjum þeim höfnum milli Seyð-
isfjarðar og Akureyrar, sem strandferð-
arskipin koma við á, er viðkomandi
vinsamlega beðin að gjöra undirrituðum
aðvart gegn fullum ómakslaunum.
Reykjavík 14. sept. 1913.
Fridtiof Nielsen
Pósthússtræti 15.
Klæðavefari Viborg, Danmörk
senda að kostnaðarlausu, en gegn eftirkröfu
3,15 metra langt og 1,36 metra breitt dökk-
blátt eða brúngrátt og alullar bukkskinn
sem er fallegt og sterkt í karlmannsföt fyrir
15 kr. eða 4 metra svart, marinblátt dökk-
brúnt eða grænt alullar fínasta klæði í
kvenkjóla fyrir 10 kr. Ull er tekin á kr 1,25
kíló, ullartuskur 50 au. kíló í skiftum.
Verzlun J. V. Havsteens á Oddeyri
kaupir í alt haust nýjar velskotnar
RJÚPUR með hæsta verði
eins og að undanförnu, mót peningum og vörum með peningaverði og upp í
skuldir. Bezt verður gefið fyrir þær frá 6.—20. október, og svo aftur frá 6.—20.
nóvember næstk., þegar Rjúpurnar eru orðnar alhvítar.
Auglýsing.
Barnaskólinn verður settur þriðjudaginn 14. okt. kl. 12 á hádegi.
Skólaskyld börn mæti.
Skólagjald fyrir börn yngri en 10 ára er 2 kr. 50 au. á
mánuði. Helmingur gjaldsins greiðist fyrirfram bæjargjaldkeranum,
hinn helmingurinn fyrir 1. febr.
Börnunum er gert að skyldu að hafa með sér nærskó eða ut-
anhafnarskó, þegar tímar byrja.
Akureyri 3. október 1913.
Skólanefndin.
D. D. P. A.
Akureyri.
Skrifstofa í Strandgötu 23.
Talsími No. 96
Símnefni „Petroleum.“
Chocolade og Cacoso verksmiðjan
„SIRIUS“
í Fríhöfninni í Kaupmannahöfn búa til hið ágæta
CONSUM CHOCOLADE
Það er efalaust nr. 1
gætið þess að vörumerki vort standi á pökkunum sem er

Lögskráð vörumerki.
Magdeborgar brunabótafélag
Umboðsmenn fyrir Akureyri og nærliggjandi héruð eru
St. Sigurðsson & E. Gunnarsson
Hin nýja
„Favorit“
er bezta PRJÓNAVÉLIN til
heimilisnotkunar.
2 gullmedalíur á fyrsta ári
Kostar aðeins 55 krónur.
Leiðarvísir á íslensku fylgir hverri vél.
Einkasali:
Jakob Gunnlögsson
Köbenhavn, K.
Islandsk Kompagni          Nýsilfurbúin svipa
Aktieselskab.                     merkt: VILH. tapaðist á Akureyri 9. ág.
Direktör Jörgen Hansen
Brolæggerstræde 14. Köbenhavn.
Köb og salg af Islandske Produkter.
s. l. Finnandi skili á prentsmiðju Norðra
gegn sanngjörnum fundarlaunum.
Útgefandi og prentari Björn Jónsson.
